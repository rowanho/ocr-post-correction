<?xml version="1.0" encoding="UTF-8" standalone="no"?>
<COUNTER_document classification="WD" domain="foreign" filename="0154.xml" newsdate="25.11.14" newspaper="APP" noofwordswithSWR="93" totalnoofsentences="7" totalnoofwords="158">
<headline>فرانس نے روس کو بحری بیڑہ دینے کیلئے ٹال مٹول شروع کر دی</headline>
<body>پیرس ۔25 نومبر (اے پی پی) فرانس نے روس کو بحری بیڑہ دینے کیلئے ٹال مٹول شروع کر دی۔ میڈیا رپورٹس کے مطابق منگل کو فرانس کے وزیرخارجہ لورنٹ فیبیس نے کہاکہ یوکرین کی صورتحال کے باعث اس وقت روس کو جدید ہیلی کاپٹر بردار بیڑہ نہیں دیا جا سکتا۔ انہوں نے کہاکہ صورتحال بیڑہ ان کے حوالے کرنے کیلئے مناسب نہیں ہے۔ روس نے چند روز قبل فرانس پر بحری بیڑے کی حوالگی کیلئے دباؤ بڑھاتے ہوئے کہا ہے کہ اگر فرانس وعدے کے مطابق بحری بیڑا ان کے حوالے نہیں کرتا تو اس کو سنجیدہ صورتحال کا سامنا کرنا پڑ سکتا ہے۔ فرانس 2011ء میں طے پائے جانے والے معاہدے کے تحت نومبر کے آخر میں روس کو دو مسٹرل کلاس ہیلی کاپٹر بردار بیڑے فراہم کرنا ہیں تاہم انہوں نے مغرب کے دباؤ کی وجہ سے ٹال مٹول شروع کر دی ہے</body>
</COUNTER_document>
