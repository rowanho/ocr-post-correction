<?xml version="1.0" encoding="UTF-8" standalone="no"?>
<COUNTER_document classification="ND" domain="national" filename="0562.xml" newsdate="07.05.15" newspaper="INP" noofwordswithSWR="128" totalnoofsentences="7" totalnoofwords="262">
<headline>صرف صولت مرزا کو ہی مجرم کہا جا رہا ہے، قتل کا حکم دینے والے کو کیوں مجرم قرار نہیں دیاگیا، متحدہ کے کارکنان ہمیں بیرون ممالک سے دھمکیاں دے رہے ہیں، صولت مرزا ڈرائیور تھے ،حکم دینے والوں کو بھی سزا ہونی چاہیے</headline>
<body>کراچی (آئی این پی) مچھ جیل میں قید پھانسی کے منتظر مجرم صولت مرزا کی اہلیہ نگہت مرزا نے کہا ہے کہ صرف صولت مرزا کو ہی مجرم کہا جا رہا ہے جس نے قتل کا حکم دیا اسے کیوں مجرم قرار نہیں دیا جا رہا، ہمیں بیرون ممالک سے متحدہ کے کارکنان دھمکیاں دے رہے ہیں، صولت مرزا ڈرائیور تھے حکم دینے والوں کو بھی سزا ہونی چاہیے۔ وہ جمعرات کو نجی ٹی وی سے گفتگو کر رہی تھیں۔ انہوں نے کہا کہ پریس کانفرنس کرنے کے بعد ہمیں جنوبی افریقہ اور کینیڈا سے متحدہ کے کارکنان دھمکیاں دے رہے ہیں، پہلے تو ایم کیو ایم صولت مرزا کی رہائی کےلئے آسرے دے رہی تھی لیکن بعد میں پیچھے ہٹ گئے ۔ صولت مرزا کی اہلیہ نے کہا کہ اب صولت مرزا الطاف حسین اور بابر غوری کے ملوث ہونے کے بھی ثبوت دیں گے لیکن دھمکیاں دینے والے متحدہ کے کارکنان کہہ رہے ہیں کہ قائد کے خلاف بیان دے کر پھر یہاں پر کیسے رہیں گے۔ انہوں نے کہا کہ اب ہمارا بس یہ ہی مطالبہ ہے کہ صرف صولت مرزا کو ہی مجرم کہا جا رہا ہے، وہ تو ایک ڈرائیور تھے جنہوں نے انہیں قتل کرنے کا حکم دیا انہیں کچھ نہیں کہا جا رہا، پورے نیٹ ورک کو سزا دی جائے۔(اح)</body>
</COUNTER_document>
