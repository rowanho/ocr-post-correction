<?xml version="1.0" encoding="UTF-8" standalone="no"?>
<COUNTER_document classification="PD" domain="national" filename="0598p.xml" newsdate="23.09.14" newspaper="nawa-e-waqt" noofwordswithSWR="161" totalnoofsentences="13" totalnoofwords="235">
<headline>آرمی چیف کی ملاقات‘ ملک کو دہشت گردی سے محفوظ بنانے کیلئے فوج کی قربانیاں قابل تعریف ہیں : وزیراعظم</headline>
<body>اسلام آباد (نمائندہ خصوصی + نوائے وقت رپورٹ) وزیراعظم نواز شریف سے آرمی چیف جنرل راحیل شریف نے ملاقات کی۔ ذرائع کے مطابق ملاقات میں آپریشن ضرب عضب اور آئی ڈی پیز کی بحالی سے متعلق امور پر اظہار خیال کیا گیا۔ ملاقات میں دیگر امور بھی زیر غور آئے۔ آرمی چیف نے آپریشن ضرب عضب اور دہشت گردی کے خاتمے کی پیش رفت سے آگاہ کیا۔ وزیراعظم نے کہا کہ پاکستان کو دہشت گردی سے محفوظ بنانے کیلئے افواج کی قربانیاں قابل تعریف ہیں۔ وزیراعظم نے پاکستان کو محفوظ بنانے کیلئے مسلح افواج کی قربانیوں کی تعریف کی۔ آرمی چیف نے کہا کہ مسلح افواج وطن عزیز کو دہشت گردوں سے پاک کرنے کیلئے پیش قدمی کررہی ہیں۔ افغانستان میں سیاسی تبدیلی کے تناظر میں علاقائی صورتحال پر بھی تبادلہ خیال کیا گیا۔ وزیراعظم نے سیلاب متاثرہ افراد کو امداد کی فراہمی میں مسلح افواج کی کوششوں کو سراہا۔ ملاقات میں آپریشن ضرب عضب کے باعث نقل مکانی کرنے والے افراد کی بحالی کیلئے جامع حکمت عملی پر بھی بات چیت کی گئی۔ ذرائع نے بتایا ہے کہ آرمی چیف نے وزیراعظم کو فوج میں اعلیٰ عہدوں پر تعیناتی کے امور کے بارے میں بھی اعتماد میں لیا۔ واضح رہے کہ گزشتہ روز ہی فوج کے سربراہ نے متعدد کور کمانڈرز مقرر کئے ہیں۔</body>
</COUNTER_document>
