<?xml version="1.0" encoding="UTF-8" standalone="no"?>
<COUNTER_document classification="WD" domain="national" filename="0160.xml" newsdate="25.11.14" newspaper="APP" noofwordswithSWR="94" totalnoofsentences="5" totalnoofwords="153">
<headline>وزیر داخلہ نے اسلام آباد میں مختلف سڑکوں سے کنٹینرز ہٹانے کی ہدایت کر دی</headline>
<body>اسلام آباد ۔25 نومبر (اے پی پی) وزیر داخلہ چوہدری نثار علی خان نے وفاقی دارالحکومت کی پولیس کی طرف سے اسلام آباد کی مختلف سڑکوں پر کنٹینرز لگانے پر اظہار برہمی کرتے ہوئے ہدایت کی ہے کہ کنٹینرز فوری طور پر ہٹا دیئے جائیں تاکہ عام شہریوں کیلئے مشکلات پیدا نہ ہوں۔ منگل کو یہاں سے جاری ایک بیان میں انہوں نے کہا کہ اگر کسی مقام پر سیکورٹی نقطہ نظر سے آنے والے دنوں کیلئے کنٹینر کی ضرورت بھی محسوس ہو رہی ہو تو فی الحال کنٹینرز کو سڑک کے ایک طرف رکھا جائے، وقت سے پہلے راستوں کو بلاک کرنا اور اسلام آباد کے شہریوں کی آمد و رفت میں بلا جواز رکاوٹ ڈالنا نامناسب اور ناقابل قبول ہے۔ وزیر داخلہ نے کنٹینرز فوری طور پر ہٹانے کیلئے اسلام آباد انتظامیہ کو ہدایت کی ہے</body>
</COUNTER_document>
