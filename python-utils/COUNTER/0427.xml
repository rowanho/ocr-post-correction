<?xml version="1.0" encoding="UTF-8" standalone="no"?>
<COUNTER_document classification="WD" domain="foreign" filename="0427.xml" newsdate="15.08.14" newspaper="APP" noofwordswithSWR="127" totalnoofsentences="7" totalnoofwords="202">
<headline>برطانوی عدالت کا جھوٹی سزا پر بھارتی خاتون کو ایک لاکھ 25ہزار پاﺅنڈ جرمانہ ادا کرنے کا حکم</headline>
<body>لندن ۔ 5 اگست (اے پی پی) برطانوی عدالت نے جھوٹی سزا پر بھارتی خاتون کو ایک لاکھ 25ہزار پاﺅنڈ جرمانہ ادا کرنے کا حکم دیدیا۔ تفصیلات کے مطابق بھارتی ریاست گجرات کی 34سالہ خاتون رادھا پٹیل 2011ءمیں خاندان سے ملنے برطانیہ گئی۔ ہیتھرو ائرپورٹ پر امیگریشن افسروں نے اسے ناجائز تنگ، غیر قانونی حراست میں لے کر جھوٹی قید میں رکھا اور خاتون پر الزام لگایا کہ وہ قیمتی وزٹ کی بجائے نوکری کرنے لندن آئی ہے۔ خاتون نے انٹرویو کے دوران بار بار زور دے کر کہا کہ وہ اپنے خاندان والوں سے ملنے آئی ہے لیکن امیگریشن حکام نے اسے قید/ حراست میں رکھا۔ حالات و واقعات سننے کے بعد جج انتھونی تھارنٹن نے امیگریشن افسروں کی جانب سے تفصیلات میں کئی غلطیوں کی نشاندہی کرتے ہوئے واقعہ افسوسناک قرار دیا اور کہا کہ خاتون کا لندن آنے کا مقصد صرف اہل خاندان، والدین سے ملاقات تھا مگر امیگریشن افسروں نے خاتون کےلئے ایک خوفناک خواب بنا دیا اس لئے جج نے خاتون کو ایک لاکھ 10ہزار پاﺅنڈ جرمانے اور 15ہزار پاﺅنڈ نقصانات کے ازالے کےلئے ادا کرنے کا حکم دیا۔</body>
</COUNTER_document>
