<?xml version="1.0" encoding="UTF-8" standalone="no"?>
<COUNTER_document classification="WD" domain="national" filename="0486p.xml" newsdate="01.08.14" newspaper="daily_dunya" noofwordswithSWR="195" totalnoofsentences="12" totalnoofwords="293">
<headline>نوازشریف دباؤ میں ہیں ، فوج کی تعیناتی کا فیصلہ غیر معمولی ہے،برطانوی اخبار</headline>
<body>لندن (آن لائن) برطانوی اخبارفنانشل ٹائمزکے مطابق پاکستان میں نواز شریف سخت دبائو میں ہیں۔قبائلی علاقوں میں عسکریت پسندوں کے خلاف فوجی آپریشن کے دو ماہ بعداسلام آباد میں فوج کی تعیناتی کا غیر معمولی فیصلہ نواز حکومت کاتازہ ترین اقدام ہے۔حکومت کے سینئر ارکان کا کہنا ہے کہ فوج کی تعیناتی کا مقصد طالبان کی ان کارروائیوں کو مسدود کرنا ہے جو قبائلی علاقوں میں فوجی آپریشن کے ردعمل میں ہو سکتی ہیں۔دوسری طرف نواز شریف کے مخالفین نے تین ماہ کے لئے اسلام آباد کا کنٹرول فوج کے ہاتھ دینے کے فیصلے کی مذمت کی ہے۔ان کا کہنا ہے کہ یہ فیصلہ 14اگست کو عمران کے حکومت مخالف احتجاج کو روکنے کی منصوبہ بند ی ہے۔اخبار کے مطابق نواز شریف اپنے اقتدار کے ایک سال کی گرفت پر نروس ہیں۔ فوجی جرنیلوں کے پاس پالیسی سازی کے ایک وسیع کردار کے حوالے سے بھی نواز شریف کو خطرہ ہے۔ قومی سلامتی اور سیاست پر تجزیہ کار حسن عسکری کا کہنا ہے حکومت نے تسلیم کرلیا ہے کہ ان کی بقا کا انحصار فوج کی حمایت سے ہے۔ پاکستان پیپلز پارٹی کے رہنما فرحت اللہ بابر نے خبردار کرتے ہوئے کہا کہ اسلام آباد میں فوج کی تعیناتی کا فیصلہ عوام اور ملک کے لئے سنگین نتائج رکھتا ہے،یہ سول انتظامیہ کی ناکامی بلکہ ہائیکورٹ کے دائرہ کار کی کلی معطلی ہے۔ اخبار کے مطابق سولہ گھنٹے کی لوڈشیڈنگ میں کمی میں ناکامی اور سعودی عرب کا دس روزہ دورہ نواز شریف کی بے بسی کو تقویت دیتا ہے۔ عمران خان کہتے ہیں کہ وہ بہت سے پاکستانیوں کی حمایت حاصل کرنے میں کامیاب ہو جائیں گے جوتوانائی کے بحران ا ور بے روزگاری سے تنگ آچکے ہیں۔</body>
</COUNTER_document>
