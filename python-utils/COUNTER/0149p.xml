<?xml version="1.0" encoding="UTF-8" standalone="no"?>
<COUNTER_document classification="ND" domain="foreign" filename="0149p.xml" newsdate="06.10.14" newspaper="daily_islam" noofwordswithSWR="177" totalnoofsentences="7" totalnoofwords="282">
<headline>ہانک کانگ ، جمہوریت کے حق میں مظاہرے دوسرے ہفتے میں داخل  مظاہرین آج تک شہرکی بڑی سڑکیں خالی کر دیں،چیف ایگزیکٹو  پولیس اور مظاہرین میں جھڑپوں سے کم از کم 18 افراد زخمی ہوئے</headline>
<body>ہانک کانگ (مانیٹرنگ ڈیسک)ہانک کانگ کے چیف ایگزیکٹو چن لیونگ ہنگ نے جمہوریت نواز مظاہرین کو آج پیر کے روز تک شہر کی بڑی شاہراہوں کو خالی کرنے کی مہلت دیتے ہوئے کہا ہے کہ حکومت نظم وضبط بحال کرنے کے لیے ضروری اقدامات کرے گی ۔دوسری جانب جمہوریت نواز مظاہرین اور پولیس کے درمیان تازہ جھڑپیں ہوئی ہیں جن میں کم از کم 18 افراد زخمی ہوگئے جبکہ مظاہرین کا احتجاج دوسرے ہفتے میں داخل ہو گیا ہے۔ذرائع ابلاغ کی رپورٹوں کے مطابق ہفتے کے روز ایک ریڈیو پیغام میں چین کے خصوصی انتظامی علاقے کے سر براہ چن لیونگ ہنگ نے کہا کہ آج پیر تک حکعمت کے مرکزی دفاتر تک جانے والع راستے کھل جانے چاہئیں تاکہ سرکاری افسران کام پر واپس لوٹ سکیں اور سکول بھی دوبارہ کھل سکیں ۔مظایرین کا چین کی حکومت سے مطالبہ ہے کہ ہانک کانگ کے شہریوں کو 2017 میں شہر کا سربراہ جمہوری انداز سے چننے کی اجازت دی جائے۔چن لیونگ ہنگ کے الٹی میٹم سے قبل مظاہرین اور حکومت کے حامیوں میں جھڑپیں بھی ہوئیں جس کے نتیجے میں کم از کم 18 افراد زخمی ہونے کی اطلاعت ہیں ہفتے کی رات ہزاروں افراد نے چین کی حمایت یافتہ انتظامیہ کی حکم عدولی کرتے ہوئے جلاس نکالا تاہم اتوار کی صبح تک ان میں سے زیادہ تر مظاہرین اپنے گھروں کو جا چکے تھے ۔ریلی میں مظاہرین ڈیموکریسی ناواڈیمو کریسی ان ہانک کانگ ،یعنی فوری جمہوریت ،ہانک کانگ میں جمہوریت کا نعرہ لگاتے رہے۔</body>
</COUNTER_document>
