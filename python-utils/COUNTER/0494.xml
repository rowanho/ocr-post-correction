<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0494.xml" newsdate="26.07.14" newspaper="APP" noofwordswithSWR="131" totalnoofsentences="5" totalnoofwords="195">
<headline>جنوبی افریقن ٹیم آخری ٹیسٹ کی پہلی اننگز میں 282 رنز پر آﺅٹ،سری لنکا نے دوسری اننگز میں 11 رنز بنا کر 150 رنز کی مجموعی برتری حاصل کر لی،ہاشم آملہ 139 رنز بنا کر ناقابل شکست،دلروون پریرا کی 5 اور ہیراتھ کی 4 وکٹیں</headline>
<body>کولمبو ۔ 26 جولائی (اے پی پی) ہاشم آملہ کی ناقابل شکست سنچری کی بدولت جنوبی افریقن ٹیم سری لنکا کے خلاف دوسرے ٹیسٹ کی پہلی اننگز میں فالو آن سے تو بچ گئی لیکن وہ آئی لینڈرز کی پہلی اننگز کا سکور برابر کرنے میں ناکام رہی اور پوری ٹیم 282 رنز پر ڈھیر ہو گئی۔ ہاشم آملہ کے سوا جنوبی افریقن ٹیم کا کوئی بھی بلے باز سری لنکن سپنرز کو سنبھل کر نہ کھیل سکا، آملہ نے دلیرانہ بیٹنگ کرتے ہوئے شاندار سنچری سکور بنا کر اکیلے اپنی ٹیم کو فالو آن سے بچایا، آملہ ایک طرف ڈٹے رہے تاہم دوسری طرف کوئی بھی کھلاڑی ان کا ساتھ نہ دے سکا، ہاشم آملہ 139 رنز بنا کر ناقابل شکست رہے۔ اس سنچری کے ساتھ ہی آملہ نے سری لنکن سرزمین پر ٹیسٹ میچوں میں سنچری بنانے والے پہلے جنوبی افریقن کپتان ہونے کا بھی اعزاز حاصل کیا۔</body>
</COUNTER_document>
