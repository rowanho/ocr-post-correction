<?xml version="1.0" encoding="UTF-8" standalone="no"?>
<COUNTER_document classification="ND" domain="foreign" filename="0184.xml" newsdate="10.09.14" newspaper="APP" noofwordswithSWR="103" totalnoofsentences="8" totalnoofwords="170">
<headline>سکاٹ لینڈ کے ووٹرز ریفرنڈم میں آزادی کو مسترد کر دیں برطانیہ کے وزیراعظم ڈیوڈ کیمرون کی ریفرنڈم سے قبل آخری اپیل</headline>
<body>لندن ۔ 10 ستمبر (اے پی پی) سکاٹ لینڈ کے ووٹرز ریفرنڈم میں آزادی کو مسترد کر دیں۔ بدھ کو یہ اپیل برطانیہ کے وزیراعظم ڈیوڈ کیمرون نے آئندہ ہفتہ ریفرنڈم سے قبل آخری اپیل کے طور پر سکاٹ لینڈ کے عوام سے کی۔ ویسٹ منسٹر پارٹی کے رہنماؤں کے دورہ سکاٹ لینڈ سے قبل روزنامہ میل میں مضمون میں ڈیوڈ کیمرون نے 300 سالہ پرانے اتحاد کو محفوظ رکھنے کیلئے اپیل کرتے ہوئے آزادی کو اندھے کنویں میں کودنا قرار دیا۔ انہوں نے کہا کہ برطانیہ بیش قیمت خصوصی ملک ہے۔ انہو ں نے سکاٹ لینڈ کے عوام سے کہا کہ ہمیں شدت سے تمہاری ضرورت ہے، ہم تمہیں ساتھ رکھنا چاہتے ہیں اور ہم قوموں کے اس خاندان کو حصوں میں تقسیم کرنا نہیں چاہتے۔ انہوں نے لکھا اگر برطانیہ ٹوٹا تو ہمیشہ کیلئے ٹوٹ جائیگا آپ صحیح فیصلہ کریں اور اندھیرے کنویں میں نہ کودیں۔</body>
</COUNTER_document>
