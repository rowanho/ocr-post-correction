<?xml version="1.0" encoding="UTF-8" standalone="no"?>
<COUNTER_document classification="ND" domain="showbiz" filename="0363p.xml" newsdate="28.10.14" newspaper="daily_waqt" noofwordswithSWR="185" totalnoofsentences="14" totalnoofwords="293">
<headline>"ہیپی نیوائر"نے تین دن میں 175کروڑ کما لئے</headline>
<body>کراچی(رپورٹ :محمدناصر )شاہ رخ کی فلم "ہیپی نیوائر"نے بھارت سمیت پوری دنیا میں تہلکہ مچا دیا ہے اس کی غیر معمولی پزیرائی کی جا رہی ہے اور اس کی آمدنی میں روز بروز اضافہ ہوتا جا رہا ہے اور صرف تین دنوں میں اس فلم نے پوری دنیا میں 175کروڑ روپے کما کر ایک نئی تاریخ رقم کی ہے اور"دھوم تھری "،"چنائی ایکسپریس"،"کرش تھری "اور "کک"کے ریکارڈ توڑ ڈالے ہیں۔بھارت سے آمدہ اطلاعات کے مطابق "ہیپی نیوائر" نے جمعہ ،ہفتہ اتوار110کروڑ کا ہدف بآسانی حاصل کر لیا ہے۔جمعہ کو دیوالی اور اتوار کو ہفتہ وار تعطیل کے باعث لوگوں کی بڑی تعداد نے سینماؤں کا رخ کیا۔"ہیپی نیوائر" نے آغاز ہی ایک بہت زوردار دھماکے سے کیاتھا۔ریلیز کے پہلے ہی دن 45کروڈ کا بزنس کر کے باکس آفس کی تاریخ میں ایک نیا باب رقم کرنے والی فلم کا سفرابھی جاری ہے۔بھارت میں فلم دیوالی کو موقع پر ریلیزکی گئی اور بھارتیوں نے اس فلم کو ہاتھوں ہاتھ لیا۔فلمی ناقدین کا کہنا ہے کہ یہ فلم تین سو کروڑ بلکہ 5 سو کروڑ کا ہدف بھی حاصل کر سکتی ہے۔یہ فلم صرف بھارت کے 5ہزار سینماؤں میں پیش کی گئی ۔پاکستان میں یہ فلم جیو فلم کے تعاون سے ریلیزکی گئی اور یہاں بھی اس فلم کے تمام شو ہاؤس فل ہی گئے ہیں۔کئی دن کے شوزایڈوانس بک ہو چکے ہیں۔"ہیپی نیوائر" ایک غیر معمولی تفریحی فلم ہے جس میں شاہ رخ کے ساتھ دیپیکاپدوکون،بومن ایرانی،ابھیشک بچن،جیکی شیروف،انوپم کھیر اور دیگر اداکاروں نے شاندار اداکاری کی ہے۔فلم کی مصنف اور اس کی ڈائریکٹر فرح خان ہیں،فلم کے کئی گیت پہلے ہی مقبول ہو چکے ہیں ۔ایک ارب 50کروڑ روپے کی لاگت سے دبئی کی اصل اور خوبصورت لوکیشنز پر یہ فلم عکس بند کی گئی۔</body>
</COUNTER_document>
