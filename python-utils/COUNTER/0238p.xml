<?xml version="1.0" encoding="UTF-8" standalone="no"?>
<COUNTER_document classification="PD" domain="foreign" filename="0238p.xml" newsdate="22.09.14" newspaper="daily_dunya" noofwordswithSWR="112" totalnoofsentences="8" totalnoofwords="176">
<headline>مقبوضہ کشمیر:سیلاب کی تباہی کے بعد زندگی کروٹ بدلنے لگی گلی کوچوں میں سسکیاں اور آہ وبکابھی،نظام زندگی بحال کرنے کی تیاریاں بھی</headline>
<body>سرینگر(اے پی پی) مقبوضہ کشمیر میں سیلاب کے باعث بے پناہ تباہی ہوئی ،سینکڑوں افراد جانوں سے ہاتھ دھو بیٹھے،ہزاروں مکان تباہ ہوگئے جبکہ کھڑی فصلیں بھی تباہ ہوگئیں۔مقبوضہ وادی کے گلی کوچوں میں اب بھی سسکیاں اور آہ بکاسنائی دے رہی ہے تاہم زندگی کے آثار بھی نظر آنا شروع ہوگئے ہیں۔ذرائع کے مطابق اکثر علاقوں میں پانی اترنے کے بعد لوگوں نے معمول کی زندگی گزارنے کی تیاریاں شروع کر دی ہیں۔ہزاروں متاثرین ریلیف کیمپوں اور رشتہ داروں کے ہاں مقیم ہیں اور ایک نئ صبح کی امید ساتھ لئے ہوئے ہیں۔دارالحکومت سرینگر اور دیگر بڑے شہروں میں نظام زندگی آہستہ آہستہ بحال ہونے لگا ہے اور کاروباری و دیگر اداروں نے کام شروع کردیا ہے۔وادی میں عوام حکومت کی کوتاہی اور غفلت کے خلاف سراپا احتجاج بھی ہیں۔حریت رہنماؤں کی اپیل پر نوجوان امدادی کاموں میں مصروف عمل ہیں اور اپنی مدد آپ کے تحت لوگوں کو امدادبہم پہنچارہے ہیں۔</body>
</COUNTER_document>
