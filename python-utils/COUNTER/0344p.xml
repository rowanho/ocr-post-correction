<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0344p.xml" newsdate="28.08.14" newspaper="express" noofwordswithSWR="575" totalnoofsentences="10" totalnoofwords="943">
<headline>دونوں ون ڈے میچز کے آخری 10اوورز میں پاکستانی بولرز بے بسی کی تصویر بنے رہے،سری لنکانے 100سے زائد رنز بٹورے ،کپتان اور مینجمنٹ کارکردگی پر فکر مند  سعید اجمل کی واپسی سے دمبولا میں فیصلہ کن میچ کیلیے بولنگ پاور بحال ہونے کا امکان ،سری لنکن قائد میتھیوز کو بھی اپنی پیس بیٹری بے جان ہونے پر تشویش</headline>
<body>ہمبنٹوٹا (اسپورٹس ڈیسک)اختتامی اوورز میں ناقص بولنگ پاکستانی ٹیم کیلیے درد سر بن گئی ،دونوں ون ڈے میچز کے آخری 10اوورز میں بولرز بے بسی کی تصویر بنے رہے اور سری لنکا نے 100سے زائد رنز بٹورے ،کپتان اور مینجمنٹ کارکردگی پر فکر مند ہیں ،ہدف کا تعاقب کرتے ہوئے منزل کے قریب آکر وکٹیں گنوانے کی درینہ بیماری بھی پریشان کرنے لگی ،البتہ سعید اجمل کی واپسی سے دمبولا میں فیصلہ کن میچ کیلیے بولنگ پاور بحال ہونے کی امید پیدا ہو گئی ہیں ،مصباح الحق کا کہنا ہے کہ دوسرے ون ڈے میں 40اوورز تک سب کچھ کنٹرول میں تھا،بعد ازاں وکٹیں نہیں لے سکے ،رنز کا سیلاب بھی روکنے میں ناکام رہے ،اچھے آغاز کے بعد ہدف قابل پیس حصول تھا ،پارو پلے میں بیٹسمین آئی لینڈ رز کا آسان شکار ثابت ہوئے۔سری لنکن قائد میتھیوزبھی بیٹری بے جان ہونے پر فکر مند ہیں ،البتہ اس کے باوجود وہ لیستھ مالنگا اور نووان کو لاسیکرا کی حمایت پر کمر بستہ نظر آئے ،انھوں نے کہا کہ دونوں پلےئرز وقفے کے بعد میداں میں اترے ،ردھم میں آنے کیلیے وقت درکار ہو گا ،اپنی سنچریاں نامکمل ہونے کی پرواہ نہیں ،رنز کی رفتار بڑھانا ٹیم کی ضرورت تھی،اسی کوشش میں آؤٹ ہوا۔تفصیلات کے مطابق ہمبنٹوٹا میں منعقد دونوں میچز میں پاکستان نے آخری 10اوورز میں ناقص کارکردگی کا مظاہرہ کرتے ہوئے سری لنکا کو حاوی ہونے کا موقع فرائم کیا ،میزبان ٹیم ایک موقع پر38اوورز میں 194کے مجموعی اسکور پر6وکٹیں گنوا چکی تھی لیکن اینجیلومیتھیوز اور تشاراپریرا نے بولرز کو بے بسی کی تصویر بنا دیا ،صرف 57گیندوں پر 87رنز کی شراکت نے ٹوٹل 9وکٹ پر310رنز تک پہنچایا،آخری 6اوورز میں13.33کی اوسط سے رنز بنے ،وہاب ریاض نے 4شکار کرنے کیلیے 65کی پٹائی برداشت کی،جنید خان نے 8اوورز میں 64رنز کے بدلے میں ایک وکٹ حاصل کی ،اہم ہتھیار سمجھے جانے والے محمد عرفان نے 65اور شاہدآفریدی نے 51رنز کے ساتھ بغیر کسی کامیابی کے کوٹہ مکمل کیا،بولرز کی اس کار کردگی میں ناقص وکٹ کیپنگ اور فیلڈنگ کا بھی اہم کردار تھا ،پہاڑ جیسے ہدف کا تعاقب کرنے کی باری آئی تو محمد حفیظ اور احمد شہزاد کی نصف سنچریوں کے بعد منزل قریب آنے لگی،پہلے میچ میں ٹاپ اور مڈل آرڈر ناکام ہوئی تو اس بار لو ئر آرڈر میزبان ٹیم کا آسان شکار ثابت ہوئی ،36ویں اوور میں 4وکٹ پر 192رنز بنانے کے باوجود پوری ٹیم حیران کن انداز میں 233پر ڈھیر ہو گئی ،آخری 6وکٹیں صرف 41رنز کے سفر میں گریں ،عمر اکمل وکٹ کیپنگ کے ساتھ بیٹنگ میں بھی اپنا کردار ادا کرنے میں ناکام رہے،اس صور تحال مر مینجمنٹ تشویش میں مبتلا اور دمبولا میں 30اگست کو شیڈول سیریز کے تیسرے اور فیصلہ میچ کیلیے خامیاں دور کرنے کیلیے کوشاں ہے،کپتان مصباح الحق نے کہا کہ سری لنکن اننگز کے 40اوورز تک سب کچھ کنٹرول میں تھا ،6بیٹسمین پویلین پھن چکے تھے لیکن بعد ازاں ہم وکٹیں نہیں لے سکے ،نز کا سیلاب بھی نہیں روکا جا سکا جس کی وج سے بڑے ہدف کا تعاقب کرنا پڑا ۔انھوں نے کہا کہ محمد حفیظ اور شاہد آفریدی نے اچھی بولنگ کی ،جارح مزاج آل راؤنڈر کو وکٹ تو نہ مل سکی لیکن انہوں نے رنز روک کر اپنا کردار ادا کیا۔میچ میں مصباح الحق کی اننگز کا جب 36رنز پر اختتام ہوا تو پاکستان کو 15اوورز میں123رنز درکار تھے ،کپتان نے کہا کہ بیٹنگ پاور پلے میں رنگانا ہیراتھ کو سوئپ کرنے کیلیے رسک لیا جو کارگر ثابت نہ ہو سکا تاہم ہدف اس وقت بھی قابل حصول تھا،2سیٹ بیٹسمین کریزر پر ہوں اور ان میں سے ایک بھی اننگز کے اختتام تک کھیلے تو فی اوور 8رنز بنانا بھی مشکل نہیں ہوتا ،ہم مطلوبہ اوسط برقرار رکھ سکتے تھے لیکن استقامت کا مظاہرہ نہ کر سکے اور سفر مشکل ہوتا گیا ۔دریں اثنا بولنگ ایکشن کے تجزیے کی وجہ سے ابتدائی دونوں میچز میں شراکت سے محروم رہنے والے سعید اجمل نے بدھ کو بر سین سے واپس آکر ٹیم کو جوائن کر لیا ،منیجر معین خان نے واضح کیا کہ آف اسپنر فیصلہ کن معر کے کیلیے دستیاب ہونگے ۔دوسری جانب سری لنکن کپتان این جیلیو میتھیوز بھی اپنے پیس اتیک کی کارکردگی پر تشویش میں مبتلا ہیں ،البتہ انھوں نے لیستھ مالنگا اور نووان کو لا سیکرا کی دفاع بھی کیا ،انجیلو میتھیوز نے کہا کہ کسی مرحلے پر اچھا کھیل پیش نہ کر سکیں تو اس کا اعتراف کرنا چاہیے ،پیسرز اپنی بہترین کاکردگی کا مظاہرہ نہیں کر سکے ،ہمیں مالنگا اور لاسیکرا پر تنقید میں جلد بازی کا مظاہرہ نہیں کرنا چاہیے ،تشاراپریرا جیسا نمبر 7بیٹسمین رنز اسکور کرے تو ٹیم کے لیے بونس ہوتا ہے ،آل راؤنڈر نے عمدہ کار کر دگی سے فتح کا راستہ بنایا ۔دوسری بار سنچری نہ ہونے سے محرومی کے سوال پر انھوں نے کہا کہ کوئی ا ضافی دباؤ محسوس نہیں کرتا ،ٹیم کے لیے تیزی سے رنز اسکور کرنا ان فارم بیٹسمین کی ہی ذمہ داری بنتی ہے،اس کو شش میں آؤٹ ہو جس پر کوئی پریشانی نہیں ہے ،ہو سکتا ہے اگلے میچ میں صورتحال کے مطابق کھیلتے ہوئے میرا انداز قطعی مختلف ہو جائے ،کسی بھی کھلاڑی کا اصل مقصد ٹیم میں اپنے کردار سے انصاف کر نا ہونا چاہیے۔انھوں نے کہا کہ میں نے اپنی بیٹنگ کا اسٹائل نہیں بدلا،سینئر سے میچ کاے تقاضوں کو پیش نظر رکھتے ہوئے پرفارم کرنے کا ہنر سیکھا جو کامیابی کا ذریعہ بنتا ہے۔</body>
</COUNTER_document>
