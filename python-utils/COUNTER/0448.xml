<?xml version="1.0" encoding="UTF-8" standalone="no"?>
<COUNTER_document classification="WD" domain="business" filename="0448.xml" newsdate="17.07.14" newspaper="SANA" noofwordswithSWR="201" totalnoofsentences="13" totalnoofwords="284">
<headline>اوگرا نے پبلک ٹرانسپورٹ میں ایل پی جی کے استعمال پر پابندی عائد کر دی</headline>
<body>اسلام آباد(ثناء نیوز) آئل اینڈ گیس ریگولیٹری اتھارٹی(اوگرا(نے آٹو رکشوں، موٹرسائیکل، بس، کوچز اور ویگنوں میں ایل پی جی کے استعمال کو غیر قانونی قرار دیدیا۔ایل پی رولز 2002 میں ترمیم کی منظوری کے تحت ایل پی جی کی فلنگ اور استعمال غیر قانونی قرار دیا گیا ہے نجی ٹی وی نے اوگرا کے حوالے سے بتایا کہ وفاقی حکومت کی منظوری سے پبلک ٹرانسپورٹ سمیت آٹو رکشوں، موٹرسائیکل، بس، کوچز اور ویگنوں میں ایل پی جی استعمال غیر قانونی قرار دیا گیا ہے۔اوگرا نوٹیفیکیشن کے مطابق وفاقی حکومت نے ایل پی رولز 2002 میں ترمیم کی منظوری دی جس کے تحت ایل پی جی کی فلنگ اور استعمال غیر قانونی قرار دیا گیا ہے۔نوٹیفیکیشن کے مطابق ایل پی جی بلند شعلے والی گیس ہے جس کا موٹر سائیکلوں اورگاڑیوں میں استعمال انتہائی خطرناک ہے۔ اوگرا کے لائسنس ہولڈرز کو ایسی گاڑیوں میں ایل پی جی بھرنے سے روک دیا گیا ہے۔ خلاف ورزی کے مرتکب لائسنس ہولڈرز کے خلاف سخت کارروائی کی جائے گی۔دوسری جانب چیئرمین ایل پی جی ڈسٹری بیوٹرزایسوسی ایشن عرفان کھوکھر نے اوگرا کی پابندی مسترد کردی ہے۔عرفان کھوکھر کے مطابق دنیا بھر میں گاڑیوں میں ایل پی جی کا استعمال ہورہا ہے۔ اوگرا نے پبلک ٹرانسپورٹ میں ایل پی جی فلنگ کیلئے لائسنس جاری کیے۔انہوں نے کہا کہ اوگرا عوام کو سستا ایندھن استعمال کرنے سے نہیں روک سکتی۔ ملک میں ہزاروں رکشوں میں ایل پی جی کا استعمال کیا جارہا ہے۔ان کا مزید کہنا تھا کہ کراچی میں 300اور لاہور میں 600 ٹن ایل پی جی ٹرانسپورٹ استعمال کرتی ہے، پابندی ختم نہ کی گئی تو اوگرا کا گھیرا اور دھرنا دیں گے</body>
</COUNTER_document>
