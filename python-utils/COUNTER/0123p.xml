<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0123p.xml" newsdate="07.09.14" newspaper="daily_waqt" noofwordswithSWR="280" totalnoofsentences="21" totalnoofwords="442">
<headline>پروٹیز نے آسٹریلیا کو ہرا کر سہ افریقی سیریز جیت لی</headline>
<body>ہرارے (نیٹ نیوز) جنوبی افریقی نے سہ افریقی سیریز کے فائنل میں آسٹریلیا کو چھ وکٹوں سے شکست دے کر سیریز اپنے نام کر لی ۔ہرارے سپورٹس کلب میں ہونے والے سی فریقی سیریز کے فائنل میں جنوبی افریقہ نے ٹاس جیت کر پہلے فیلڈنگ کرنے کا فیصلہ کیا اور آسٹریلیا کو بیٹنگ کی دعوت دی ۔آسٹریلیا کی ٹیم نے پہلے بیٹنگ کرتے ہوئے مقررہ پچاس اوورز میں نو وکٹوں کے نقصان پر 217 رنز بنائے اور نوبی افریقہ کے جیتنے کے لئے پچاس اوورز میں 218 رنز کا ٹارگٹ دیا ۔جنوبی افریقہ نے 40.5 اوورز میں چھ وکٹوں کے نقصان پر 221 رنز بنا کر سیریز اپنے نام کر لی اور ابھی میچ کی 55 گیندیں باقی تھیں۔جنوبی افریقہ کی جانب سے ہاشم آملہ،ڈوپلیسز اور کپتان اے بی ڈولیئرز نے نصف سنچریاں سکور کیں ۔ہاشم آملہ نے دو چوکوں کی مدد سے 51 رنز سکور کئے ۔ ڈوپلیسزجنہون نے لگاتار تین میچوں میں سنچریاں سکور کیں چوتھی سنچری سے صرف چار رنز قبل ہی آٹھ چوکوں اور ایک چھکے کی مدد سے96 بنا کر آؤٹ ہو گئے۔ کپتان اے بی ڈولیئرز نیچالیس گیندوں پر دو چھکوں اور چھ چوکوں کی مدد سے57 رنز سکور کئے اور جنوبی افریقہ کو فائنل جتوانے میں اہم کردار ادا کیا ۔آسٹریلیا کی جانب سے جانسن۔میکسویل،فلنکن اور ناتھن لیون نے ایک ایک وکٹ حاصل کی ۔اس سے قبل جب آسٹریلیا کی ٹیم بیٹنگ کے لئے آئی تواسے ابتداء ہی میں نقصان اٹھانا پڑاجب25 کے مجموعی سکور پر اوپنر ہگز صرف 15رنز بنا کر پویلین لوٹ گئے ۔آسٹریلیاکی دوسری وکٹ 49 رنز پر گری جب سمتھ صرف دس رنز بنا کر پارنیل کی گیند پرکیچ آؤٹ ہو گئے ۔تیسرے آؤٹ ہونے والے کھلاڑی کپتان جارج بیلی تھے جو 82 کے مجموعی سکور پع صرف 12رنز بنا کر عمران طاہر کی گیند پر بولڈہو گئے ۔آسٹریلیا کا سکور جب 115 کے سکور پر پہنچا جب اوپنر فنچ 54 رنز بنا کر سٹین کا شکار ہو گئے۔آسٹریلیا کی پانچویں وکٹ بھی 115 کے سکور پر گر گئی جب میکسول کوئی رنز بنائے بغیر ایل بی ڈبلیو ہو گئے ۔آسٹریلیا جنوبی افریقہ کو نپی تلی باؤلنگ کے سامنے اتنا کھل کر نہ کھیل سکا اور پچاس اوورز میں نو وکٹون کے نقصان پر 217 رنز ہی بنا سکا۔جیمز فلنکر39،نچل مارشل27 اور سٹارک26 رنز بنا کر نمایاں بیٹسمین رہے۔جنوبی افریقہ کے ڈیل سٹین نے چار وکٹیں حاصل کیں ۔مورنے مورکل اور وین پارنیل دو دو جب کہ عمران طاہر ایک وکٹ حاصل کرنے میں کامیاب ہوئے۔ڈیل سٹین کو شاندار باؤلنگ کرنے پر میچ کا جب کہ جنوبی افریقہ کے ہی ڈوپلیسز کو ٹورنامنٹ کا بہترین کھلاڑی قرار دیا گیا ۔</body>
</COUNTER_document>
