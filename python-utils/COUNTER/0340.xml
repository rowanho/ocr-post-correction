<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0340.xml" newsdate="26.10.14" newspaper="APP" noofwordswithSWR="142" totalnoofsentences="11" totalnoofwords="184">
<headline>جنوبی افریقہ ویمن نے آخری ٹی 20 میچ میں سری لنکا کو 9 وکٹوں سے ہرا کر سیریز جیت لی</headline>
<body>کولمبو ۔26 اکتوبر (اے پی پی) جنوبی افریقہ ویمن نے تیسرے اور آخری ٹی 20 میچ میں سری لنکا ویمن کو 9 وکٹوں سے ہرا کر تین میچوں کی سیریز 2-1 سے جیت لی۔ ڈین وان نیرک نے 70 رنز کی ناقابل شکست اننگز کھیل جنوبی افریقہ کی جیت میں اہم کردار ادا کیا۔ تفصیلات کے مطابق گزشتہ روز کولمبو میں کھیلے گئے سیریز کے تیسرے اور آخری ٹی 20 میچ میں سری لنکا ویمن نے پہلے بیٹنگ کرتے ہوئے مقررہ 20 اوورز میں 6 وکٹوں کے نقصان پر 132 رنز بنائے۔ پراسادنی ویراکوڈی نے 48 رنز کی اننگز کھیلی۔ شبنم اسماعیل نے دو کھلاڑیوں کو آؤٹ کیا۔ جواب میں جنوبی افریقہ ویمنز نے ہدف ڈین وان نیرک کی شاندار بیٹنگ کی بدولت 19.5 اوورز میں ایک وکٹ کے نقصان پر حاصل کر لیا۔ ڈین وان نیرک نے 70 رنز کی ناقابل شکست اننگز کھیلی۔ تریشا چیٹی 39 رنز کے ساتھ دوسری نمایاں بیٹر رہیں۔ نیرک کو میچ کی بہترین کھلاڑی قرار دیا گیا۔</body>
</COUNTER_document>
