<?xml version="1.0" encoding="UTF-8" standalone="no"?>
<COUNTER_document classification="PD" domain="showbiz" filename="0004.xml" newsdate="01.12.14" newspaper="APP" noofwordswithSWR="115" totalnoofsentences="10" totalnoofwords="204">
<headline>ایکشن جیکسن کے سیٹ پرکوئی اجنبیت محسوس نہیں کرتی، سوناکشی سنہا</headline>
<body>ممبئی ۔ یکم دسمبر (اے پی پی) بالی وڈ اداکارہ سوناکشی سنہا نے کہا ہے کہ وہ اپنی نئی آنے والی فلم ایکشن جیکسن میں ملٹی سٹارز کی وجہ سے سیٹ پرکوئی اجنبیت محسوس نہیں کرتیں۔ 27 سالہ اداکارہ نے اپنے ایک جاری کردہ بیان میں کہا ہے کہ ان کے 4 سالہ کیریئر میں ایکشن جیکسن ان کی پہلی ملٹی سٹار فلم ہے۔ اس سے قبل وہ فلم میں اکیلی ہیروئن آتی رہی ہیں۔ انہوں نے کہاکہ جب میں نے فلم سائنس کی تو مجھے پتہ تھا کہ میرے ساتھ دو اور لڑکیاں ہیں تاہم میں ایسی شخصیت نہیں جو خود کو غیر محفوظ کر دے۔ انہوں نے کہاکہ میں محنت، لگن اور جذبے سے کام کرتی ہوں، اس لئے مجھے کوئی ڈر نہیں۔ سوناکشی سنہا نے کہاکہ انہوں نے اپنے سینئر اور نوجوان اداکاروں کے ساتھ بھی کام کیا ہے، ہر ایک کی اپنی شخصیت ہے، اس لئے کسی کا دوسرے کے ساتھ موازنہ نہیں کیا جا سکتا۔ اداکارہ نے کہاکہ سینئر اداکاروں سے بہت کچھ سیکھا ہے جبکہ نوجوان اداکار ایک دوسرے سے سیکھتے ہیں۔ واضح رہے کہ فلم ایکشن جیکسن 5 دسمبر کو سینما گھروں کی زینت بنے گی۔</body>
</COUNTER_document>
