<?xml version="1.0" encoding="UTF-8" standalone="no"?>
<COUNTER_document classification="WD" domain="national" filename="0453p.xml" newsdate="21.08.14" newspaper="nawa-e-waqt" noofwordswithSWR="116" totalnoofsentences="6" totalnoofwords="172">
<headline>حکومت نے غیر ملکی سرمایہ کاری بڑھانے کیلئے کئی اقدامات کئے ہیں: جلیل عباس</headline>
<body>واشنگٹن (اے پی پی) امریکہ میں پاکستان کے سفیر جلیل عباس جیلانی نے کہا ہے کہ پاکستان کی حکومت نے ملک میں براہ راست غیر ملکی سرمایہ کاری میں اضافہ کیلئے کئی اقدامات کئے ہیں، معیشت کی احیاء نو کا عمل شروع ہونے سے افراط زر اور مالیاتی خسارے میں کمی ہوئی، حکومت پاکستان چین سمیت تمام پڑوسی اور علاقائی ممالک کے ساتھ رابطوں میں اضافہ کیلئے اقدامات کررہی ہے، فوج نے شمالی وزیرستان ایجنسی میں کامیاب آپریشن کیا۔ جبکہ حکومت نے متاثرین آپریشن کیلئے جامع اقدامات اٹھائے ہیں۔ وہ واشنگٹن میں بزنس کونسل برائے بین الاقوامی انڈرسٹینڈنگ میں مباحثے میں گفتگو کررہے تھے۔ اس موقع پر انہوں نے معروف امریکی سرمایہ کاروں اور کمپنیوں کے عہدیداروں کو پاکستان میں سرمایہ کاری کے مواقع کے بارے میں مختلف اقدامات سے آگاہ کیا۔ شرکاء سے خطاب میں جلیل عباس جیلانی نے مزید کہا کہ حکومت نے ملک میں براہ راست غیر ملکی سرمایہ کاری کیلئے متعدد اقدامات کئے ہیں</body>
</COUNTER_document>
