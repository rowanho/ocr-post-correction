<?xml version="1.0" encoding="UTF-8" standalone="no"?>
<COUNTER_document classification="ND" domain="foreign" filename="0150.xml" newsdate="05.10.14" newspaper="APP" noofwordswithSWR="88" totalnoofsentences="7" totalnoofwords="135">
<headline>امریکہ: ایبولا کے پہلے مریض کی حالت نازک ہو گئی</headline>
<body>واشنگٹن۔ 05اکتوبر (اے پی پی) امریکہ کے ایبولا کے پہلے مریض کی حالت نازک ہو گئی۔ ریاست ٹیکساس میں سامنے آنے والے ایبولا وائرس کے پہلے متاثرہ شخص کی حالت نازک ہوگئی ہے جب کہ ڈاکٹر اس کی جان بچانے کی کوشش کر رہے ہیں۔امریکی حکام نے کہا ہے کہ متاثرہ شخص تھامس ایرک ڈنکن ٹیکساس کے شہر ڈیلس کے 'ٹیکساس ہیلتھ پریسبیٹیرین اسپتال' میں داخل ہے۔اسپتال کی جانب سے گذشتہ روز جاری ہونے والے بیان میں کہا گیا ہے کہ مریض کی حالت بگڑ گئی ہے اور اس کی جان بچانے کی کوششیں کی جارہی ہیں۔قبل ازیں اسپتال ذرائع نے مریض کی حالت بگڑنے کی اطلاع دی تھی جسے مرض کی علامات ظاہر ہونے کے بعد منگل کو اسپتال میں داخل کرایا گیا تھا۔</body>
</COUNTER_document>
