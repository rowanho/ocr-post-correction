<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0334.xml" newsdate="21.10.14" newspaper="APP" noofwordswithSWR="142" totalnoofsentences="7" totalnoofwords="217">
<headline>پاکستانی ٹیم کے پاس کینگروز کو ہرا کر آئی سی سی ٹیسٹ رینکنگ میں تیسری پوزیشن حاصل کرنے کا موقع</headline>
<body>اسلام آباد۔21 اکتوبر(اے پی پی) قومی ٹیم کے پاس آسٹریلیا کو ٹیسٹ سیریز میں 2-0 سے زیر کر کے آئی سی سی ٹیسٹ رینکنگ میں تیسری پوزیشن حاصل کرنے کا موقع ہے۔ آسٹریلوی ٹیم پاکستان کو ہرا کر ٹیسٹ رینکنگ میں دوبارہ ٹاپ پوزیشن پر قبضہ جما سکتی ہے۔ پاکستان اور آسٹریلیا کے درمیان پہلا ٹیسٹ آج بدھ سے شروع ہو رہا ہے اور دونوں ٹیموں کے درمیان آئی سی سی ٹیسٹ رینکنگ کو بہتر بنانے کے حوالے سے کانٹے کی جنگ متوقع ہے۔ آئی سی سی کی طرف سے جاری کردہ پریس ریلیز کے مطابق اس وقت جنوبی افریقن ٹیم پہلے، آسٹریلیا دوسرے، انگلینڈ تیسرے، سری لنکا چوتھے، بھارت پانچویں اور پاکستان چھٹے نمبر پر موجود ہے۔ اگر پاکستانی ٹیم کینگروز کے خلاف ٹیسٹ سیریز میں 2-0 سے کامیابی حاصل کر لیتی ہے تو یہ تین درجے ترقی پا کر تیسرے نمبر پر پہنچ جائے گی، دوسری جانب کینگروز ٹیم اسی مارجن سے کامیابی کی صورت میں جنوبی افریقہ سے پہلی پوزیشن چھین لے گی، پاکستان اور بھارت کے ریٹنگ پوائنٹس برابر ہیں اسلئے ڈرا کی صورت میں پاکستان کو بھارت کے خلاف برتری حاصل ہو جائے گی جبکہ آسٹریلیا کے ریٹنگ پوائنٹس بھی بڑھیں گے</body>
</COUNTER_document>
