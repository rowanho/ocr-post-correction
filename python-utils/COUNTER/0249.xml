<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0249.xml" newsdate="01.07.14" newspaper="APP" noofwordswithSWR="396" totalnoofsentences="23" totalnoofwords="575">
<headline>نیوزی لینڈ نے ویسٹ انڈیز کو فیصلہ کن ٹیسٹ میں 53 رنز سے شکست دیکر تین میچوں کی سیریز 2-1سے اپنے نام کرلی،کین ولیمسن کو شاندار بلے بازی کی بدولت میچ اور سیریز کا بہترین کھلاڑی قرار دیا گیا</headline>
<body>بارباڈوس۔ یکم جولائی (اے پی پی) نیوزی لینڈ نے ویسٹ انڈیز کو فیصلہ کن ٹیسٹ میں 53 رنز سے شکست دیکر تین میچوں کی سیریز 2-1سے اپنے نام کرلی۔ کین ولیمسن کو شاندار بلے بازی کی بدولت میچ اور سیریز کا بہترین کھلاڑی قرار دیا گیا۔ کیویز ٹیم نے میچ کے پانچویں اور آخری روز کین ولیمسن کی ناقابل شکست 161 رنز کی بدولت اپنی دوسری اننگز 331 رنز 7 کھلاڑی آؤٹ پر ڈیکلیئر کردی اور میزبان ٹیم کو میچ میں کامیابی کے لئے 308 رنز کا ہدف دیا ۔ ویسٹ انڈیز کی طرف سے کیماروئچ نے 4 جبکہ ہولڈر نے 2کھلاڑیوں کو آؤٹ کیا۔ جواب میں مطلوبہ ہدف حاصل کرنے کی کوشش میں ویسٹ انڈین ٹیم 254 رنز بنا سکی اور کیویز نے نہ صرف میزبان ٹیم کو فیصلہ کن ٹیسٹ میں 53 رنز سے شکست دے دی بلکہ تین میچوں کی سیریز بھی 2-1 سے اپنے نام کرلی۔ کیویز کی طرف سے ٹرینٹ بولٹ ‘ ٹم ساؤتھی اور کریگ نے عمدہ باؤلنگ کا مظاہرہ کرتے ہوئے تین ‘ تین وکٹیں حاصل کیں۔ کین ولیمسن کو شاندار بلے بازی کی بدولت میچ اور سیریز کا بہترین کھلاڑی قرار دیا گیا ۔ میچ کے پانچویں اور آخری روز کیویز ٹیم کے کپتان برینڈن میکولم نے اپنی دوسری اننگز 331 رنز 7 کھلاڑی آؤٹ پر ڈیکلیئر کر دی اور ویسٹ انڈیز ٹیم کو میچ میں کامیابی کے لئے 308 رنز کا ہدف دیا۔ ویسٹ انڈیز کی طرف سے کیماروئچ نے 4 جبکہ ہولڈر نے 2 کھلاڑیوں کو آؤٹ کیا جواب میں ویسٹ انڈیز کی طرف سے کرس گیل اور براتھ ویٹ نے اننگز کا آغاز کیا۔ میزبان ٹیم کا آغاز مایوس کن تھا اور اس کے ابتدائی 4 کھلاڑی 81کے مجموعی سکور پر پویلین لوٹ گئے براتھ ویٹ 6 رنز بنا کر ٹرینٹ بولٹ کی گیند پر کلین بولڈ ہوگئے۔ ایڈور ڈز 10 رنز بنا کر ٹرینٹ بولٹ کی گیند پر ٹیلر کے ہاتھوں کیچ آؤٹ ہوئے۔ کرس گیل تیسرے آؤٹ ہونے والے کھلاڑی تھے جو 11 رنز بنا کر ٹم ساؤتھی کی گیند پر کلین بولڈ ہوئے۔ شیونارائن چندر پال 25رنز بنا کر کریگ کی گیند پر واٹلنگ کے ہاتھوں کیچ آؤٹ ہوئے۔ رامدین 29 رنز بنا کر ٹم ساؤتھی کی گیند پر ٹیلر کے ہاتھوں کیچ آؤٹ ہوئے۔ براوو 40 رنز بنا کر ٹم ساؤتھی کی گیند پر ولیمسن کے ہاتھوں کیچ آؤٹ ہوئے۔ کیماروئچ 7 رنز بنا کر کریگ کی گیند پر لاتھم کے ہاتھوں کیچ آؤٹ ہوئے۔ ہولڈر ویسٹ انڈیز کے آٹھویں آؤٹ ہونے والے کھلاڑی تھے جو 52 رنز بنا کریگ کی گیند کا نشانہ بنے۔ سلیمان بین 10رنز بنا کر واگنر کی گیند پر آؤٹ ہوئے جروم ٹیلر آخری آؤٹ ہونے والے کھلاڑی تھے جو 12 رنز بنا کر بولٹ کی گیند پر آؤٹ ہوئے۔ شلنگفورڈ 30 رنز کے ساتھ ناٹ آؤٹ رہے یوں ویسٹ انڈیز ٹیم مطلوبہ ہدف حاصل کرنے کی کوشش میں 284 رنز بنا کر آؤٹ ہوگی اور کیویز نے یہ میچ 53 رنز کے ساتھ جیتنے کے ساتھ سیریز بھی 2-1 سے اپنے نام کرلی۔ کیویز کی طرف سے عمدہ باؤلنگ کا مظاہرہ کرتے ہوئے ٹرینٹ بولٹ ‘ٹم ساؤتھی اور کریگ نے تین ‘ تین کھلاڑیوں کو آؤٹ کیا۔ کین ولیمسن کو شاندار بیتنگ کا مظاہرہ کرنے پر میچ اور سیریز کا بہترین کھلاڑی قرار دیا گیا۔</body>
</COUNTER_document>
