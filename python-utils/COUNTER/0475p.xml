<?xml version="1.0" encoding="UTF-8" standalone="no"?>
<COUNTER_document classification="PD" domain="business" filename="0475p.xml" newsdate="21.07.14" newspaper="daily_dunya" noofwordswithSWR="113" totalnoofsentences="5" totalnoofwords="162">
<headline>کراچی ایکسپورٹ پراسیسنگ زون کی برآمدات میں 26فیصد اضافہ گزشتہ مالی سال 36کروڑ 31لاکھ 30ہزار ڈالر کی برآمدات کی گئیں</headline>
<body>اسلام آباد(اے پی پی)گزشتہ مالی سال 2013-14ء کے دوران کراچی ایکسپورٹ پراسیسنگ زون (کے ای بی زیڈ) کی برآمدات میں 26فیصد کا نمایاں اضافہ ہوا ہے اور دوران سال 36کروڑ 31لاکھ 30ہزار ڈالر کی برآمدات کی گئیں۔ کراچی ایکسپورٹ پراسیسنگ زون اتھارٹی کی چیئرپرسن رابعہ جویری آغا نے کہا ہے کہ مالی سال 2012-13 ء کے مقابلہ میں گزشتہ مالی سال کے دوران اتھارٹی کی برآمدات میں ہونے والا نمایاں اضافہ حوصلہ افزاء ہے ۔ انہوں نے کہا کہ اپریل اور جون 2014ء کے دوران دیگر مہینوں کے مقابلہ میں نمایاں اضافہ ریکارڈ کیا گیا اور جون میں برآمدات کو 43فیصد تک فروغ حاصل ہوا۔ انہوں نے کہا کہ گزشتہ مالی سال کے دوران سب سے زیادہ 38فیصد برآمدات یورپی یونین کے ممالک کو کی گئیں جبکہ مشرق وسطیٰ ، افریقہ اور ایشیاء کے دیگر ممالک کو بھی برآمدات کی گئیں ہیں۔</body>
</COUNTER_document>
