<?xml version="1.0" encoding="UTF-8" standalone="no"?>
<COUNTER_document classification="PD" domain="business" filename="0213.xml" newsdate="17.09.14" newspaper="APP" noofwordswithSWR="329" totalnoofsentences="15" totalnoofwords="451">
<headline>کراچی اسٹاک ایکسچینج میں مندی کا رجحان کے ایس ای 100 انڈیکس 43.73 پوائنٹس کی کمی سے 30136.57 پوائنٹس پر بند</headline>
<body>کراچی ۔ 17 ستمبر (اے پی پی) کراچی اسٹاک ایکسچینج (کے ایس ای) میں مندی کا رجحان رہا، کے ایس ای 100 انڈیکس 43.73 پوائنٹس کی کمی سے 30136.57 پوائنٹس پر بند ہوا۔ تفصیلات کے مطابق کاروباری ہفتہ کے تیسرے روز بدھ کو کراچی اسٹاک ایکسچینج میں حصص کی خرید و فروخت میں مندی کا رجحان رہا اور کے ایس ای 100 انڈیکس 43.73 پوائنٹس کی کمی سے 30136.57 پوائنٹس پر بند ہوا جبکہ کے ایس ای 30 انڈیکس بھی 50.76 پوائنٹس کی مندی سے 20766.24 پوائنٹس پر بند ہوا۔ کے ایس سی آل شیئر انڈیکس میں 27.12 پوائنٹس کی کمی رونماء ہوئی جبکہ کے ایم آئی 30 انڈیکس میں بھی 196.19 پوائنٹس کی مندی ریکارڈ کی گئی۔ دریں اثناء بینکس ٹریڈ ایبل (بی اے ٹی آئی) انڈیکس 79.46 پوائنٹس کے اضافہ سے 17777.95 پوائنٹس پر بند ہوا تاہم آئل اینڈ گیس ٹریڈ ایبل (او جی ٹی آئی) انڈیکس 255.48 پوائنٹس کی کمی سے 22510.68 پوائنٹس پر بند ہوا۔ مارکیٹ میں مجموعی طور پر 403 کمپنیوں کے حصص کا لین دین ہوا جن میں سے 188 کمپنیوں کے حصص کی قیمتوں میں تیزی، 187 کمپنیوں کے حصص کے بھاؤ میں مندی اور 28 کمپنیوں کے حصص کی قیمتوں میں استحکام رہا۔ سب سے زیادہ تیزی رفحان میز پروڈکٹس کے حصص کی قیمتوں میں ہوئی جس کے حصص کی قیمت 300 روپے کے اضافہ سے 10700 روپے پر بند ہوئی۔ اسی طرح نیسلے پاکستان کے حصص کی سودے بھی 83.50 روپے کی تیزی سے 7875 روپے پر بند ہوئے۔ سب سے زیادہ مندی یونی لیور فوڈز اور انڈس ڈائنگ کے حصص کی قیمتوں میں ہوئی۔ یونی لیور فوڈز کے حصص کی قیمت 442.50 روپے کی مندی سے 8470.50 روپے اور انڈس ڈائنگ کے حصص کی قیمت بھی 15.70 روپے کی کمی سے 750.55 روپے رہ گئی۔ سب سے زیادہ کاروبار میپل لیف سیمنٹ کے حصص میں ہوا جو 2 کروڑ 92 ہزار 500 شیئرز رہا جس کی قیمت 28.45 روپے سے شروع ہو کر 27.81 روپے پر بند ہوئی۔ مجموعی طور پر 12 کروڑ 33 لاکھ 98 ہزار 790 حصص کا کاروبار ہوا جس کا تجارتی حجم 10 ارب 55 کروڑ 19 لاکھ 27 ہزار 222 روپے رہا۔ مارکیٹ کیپیٹل 70 کھرب 31 ارب 78 کروڑ 63 لاکھ 31 ہزار 413 روپے سے کم ہو کر 70 کھرب 18 ارب 4 کروڑ 12 لاکھ 67 ہزار 149 روپے رہ گیا۔ فیوچر ٹریڈنگ میں 125 کمپنیوں کے حصص کی قیمتوں میں تیزی، 19 کمپنیوں کے حصص کی قیمتوں میں مندی اور 3 کمپنیوں کے حصص کی قیمتوں میں استحکام رہا جبکہ 2 کروڑ 32 لاکھ 8 ہزار 290 حصص کا کاروبار ہوا۔</body>
</COUNTER_document>
