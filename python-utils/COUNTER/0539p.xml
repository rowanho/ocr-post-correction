<?xml version="1.0" encoding="UTF-8" standalone="no"?>
<COUNTER_document classification="ND" domain="national" filename="0539p.xml" newsdate="23.10.14" newspaper="daily_dunya" noofwordswithSWR="149" totalnoofsentences="9" totalnoofwords="253">
<headline>ملالہ یوسف زئی نے امریکی لبرٹی میڈل جیت لیا</headline>
<body>واشنگٹن (ایجنسیاں) نوبل انعام یافتہ پاکستانی طالبہ ملالہ یوسفزئی نے امریکی لبرٹی میڈل بھی جیت لیا۔انہیں یہ اعزاز مصیبت کے سامنے ڈٹ جانے اور پھر سے اٹھ کھڑے ہونے کی طاقت اور حوصلے پر دیا گیا ہے۔یہ میڈل ہر سال ایسی شخصیت کو دیا جاتا ہے جو آزادی کی نعمت کے تحفظ کے لیے بےحد کوشش کرتی ہے۔فلاڈیلفیا میں میڈل وصول کرتے ہوئےملالہ نے اس عزم کا اظہار کیا کہ کوئی لڑکی،کوئی بچہ خواہ وہ دنیا میں کہیں بھی ہو،تعلیم سے محروم نہیں رہنا چاہئے۔اس موقع پر ملالہ نے اعلان کیا ہے کہ لبرٹی میڈل کے ساتھ ملنے والی ایک لاکھ ڈالر کی انعامی رقم پاکستان میں تعلیم کے فروغ پر خرچ کی جائے گی۔ملالہ یوسفزئی نے امریکی صدر اوباما پر زور دیا کہ وہ دنیا میں اسلحہ کی دوڑ ختم کرائیں اور ہتھیاریوں کی بجائے تعلیم کو فروغ دیں کیونکہ ہمیں بندوق کی بجائے کتاب خریدنا ہوگی۔واضح رہے ملالہ یوسفزئی سے قبل یو ایس لبرٹی میڈل سابق صدور ایچ ڈبلیو بش اور بل کلنٹن کے علاوہ نیلسن مینڈیلا،شمعون پیریز اور کوفی عنان کو بھی دیا جا چکا ہے۔ملالہ یوسفزئی کے والد ضیاالدین نے کہا کہ ہم وہ لوگ نہیں جنہیں استعمال کیا جا سکے جبکہ ملالی کی والدہ نے کہا کہ ہم ملالہ کو پیار سے سے بلی اور خوبانی کہتے ہیں،ملالہ پر حملہ تو اس کے بچ جانے پر خوشی ہوئی، ملالہ کی دادی کو حملے کا نہیں بتایا، مجھے فخر ہے کہ حملہ کرنے والوں کی بجائے ملالہ کہ ماں ہوں۔</body>
</COUNTER_document>
