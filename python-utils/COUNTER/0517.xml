<?xml version="1.0" encoding="UTF-8" standalone="no"?>
<COUNTER_document classification="WD" domain="national" filename="0517.xml" newsdate="18.10.14" newspaper="APP" noofwordswithSWR="133" totalnoofsentences="7" totalnoofwords="182">
<headline>وزیراعلیٰ پنجاب کی زیر قیادت صوبائی حکومت عوام کی فلاح و بہبود کیلئے مثالی اقدامات کر رہی ہے وزیراعظم محمد نواز شریف</headline>
<body>لاہور ۔ 18اکتوبر (اے پی پی) وزیراعظم محمد نوازشریف نے عوام کی خوشحالی اور صوبہ کی ترقی کیلئے وزیر اعلیٰ پنجاب محمد شہباز شریف کی خدمات کی تعریف کرتے ہوئے کہا ہے کہ صوبائی وزیراعلیٰ کی زیر قیادت پنجاب حکومت عوام کی فلاح و بہبود کیلئے مثالی اقدامات کر رہی ہے جس نے عوامی حکومت کی ایک اعلیٰ مثال قائم کی ہے۔ ہفتہ کو جاری پریس ریلیز کے مطابق وزیراعظم نے کہا کہ وزیر اعلیٰ پنجاب نے جس طرح رات دن سیلاب زدگان کی مدد کی اس کی مثال نہیں ملتی۔ انہوں نے کہا کہ بنیادی ضروریات کی فراہمی پر وزیر اعلیٰ پنجاب، منتخب نمائندوں اور صوبائی انتظامیہ کو مبارکباد دی۔ وزیراعظم محمد نوازشریف نے کہا کہ وزیر اعلیٰ نے متاثرین سیلاب کو پہلی امدادی قسط کی ادائیگی کیلئے شاندار کارکردگی کا مظاہرہ کیا۔ انہوں نے توقع ظاہر کی کہ حکومت پنجاب کی پرعزم کوششوں کے باعث متاثرین سیلاب کی بحالی اور معاوضے کی ادائیگی کا عمل جلد مکمل ہوگا۔</body>
</COUNTER_document>
