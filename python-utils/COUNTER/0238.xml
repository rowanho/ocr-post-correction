<?xml version="1.0" encoding="UTF-8" standalone="no"?>
<COUNTER_document classification="PD" domain="foreign" filename="0238.xml" newsdate="21.09.14" newspaper="APP" noofwordswithSWR="163" totalnoofsentences="11" totalnoofwords="258">
<headline>مقبوضہ کشمیر میں سیلاب کی تباہ کاریوں کے بعدزندگی پٹر ی پر لوٹ آنے کے آثار پھر سے نظرآنے لگے</headline>
<body>سرینگر ۔ 21 ستمبر (اے پی پی) مقبوضہ کشمیر میں حالیہ سیلاب کی وجہ سے بے پناہ تباہی ہوئی اورآن کی آن میں بستیاں اجڑ گئیں اور ہنستے کھلتے چہرے ویران پڑ گئے۔کشمیرمیڈیا سروس کے مطابق شہر ودیہات میں گو کہ ابھی بھی سسکیاں اور آہ و بکاہ سنائی دے دے رہی ہیں لیکن اسکے ساتھ ساتھ زندگی کو رواں دواں رکھنے کے جتن بھی جاری ہیں۔لوگ گو کہ بکھر چکے ہیں مگر حوصلے پھر بھی توانا نظر آرہے ہیں۔ کشمیرمیڈیاسروس کے مطابق ابھی بھی ہزاروں متاثرین ریلیف کیمپوں میں اور قریبی رشتہ داروں کے ہاں ایک نئی صبح کی امید کے ساتھ پناہ لیے ہوئے ہیں۔متاثرہ لوگوں نے اپنے حوصلوں کو سمیٹ کر مستقبل کی راہ ایک بار پھر متعین کرنے کی کوشش شروع کردی ہے۔شہر اور دیہات کے بازاروں میں اگر چہ پندرہ دن قبل کی رونقیں نظر نہیں آتیں لیکن زندگی واپس پٹر ی پر لوٹ آنے کے آثار ضرور نظرآنے لگے ہیں۔سرینگر شہرمیں بھی سیلاب سے کم متاثرہ علاقوں میں نظام زندگی آہستہ آہستہ بحال ہونے لگا ہے البہ زیادہ متاثرہ علاقوں میں تاحال ویرانی ہے اور کاروباری مراکز بھی ٹھپ پڑتے ہیں ۔ شہر کے کئی نشیبی علاقے تا حال زیر آب ہیں اور ہزارو ں رہائشی مکانات میں پانی ابھی بھی موجود ہے ۔ مقبوضہ علاقے کی قابض انتظامیہ متاثرین کو کسی قسم کی راحت پہچانے میں قطعی طور پر ناکام ہوچکی ہے جس کے باعث لوگ اس سے سخت نالاں ہیں۔</body>
</COUNTER_document>
