<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0353.xml" newsdate="21.10.14" newspaper="APP" noofwordswithSWR="150" totalnoofsentences="7" totalnoofwords="193">
<headline>شمس الرحمان اور شووا گتا کی نصف سنچریوں کی بدولت بی سی بی الیون کو زمبابوے کے خلاف پہلی اننگز میں 11 رنز کی برتری حاصل</headline>
<body>فتح اللہ ۔21 اکتوبر (اے پی پی) شمس الرحمان اور شووا گتا کی نصف سنچریوں کی بدولت بنگلہ دیش کرکٹ بورڈ الیون نے زمبابوے کے خلاف تین روزہ میچ کے دوسرے روز کھیل ختم ہونے تک 6 وکٹوں پر252 رنز بنا کر 11 رنز کی برتری حاصل کر لی۔ شمس الرحمان 69 رنز کے ساتھ ٹاپ سکورر رہے، شووا گتا ہوم 53 اور تیب الرحمان 15 رنز کے ساتھ وکٹ پر موجود ہیں۔ نیٹسائی نے 4 وکٹیں حاصل کیں۔ منگل کو فتح اللہ سٹیڈیم میں جاری تین روزہ میچ کے دوسرے روز بنگلہ دیشی بلے بازوں نے عمدہ بلے بازی کا مظاہرہ کر کے اپنی ٹیم کو حریف ٹیم کے خلاف 11 رنز کی سبقت دلا دی، شمس الرحمان نے 69 اور شووا گتا ہوم نے 53 رنز کی اننگز کھیل کر ٹیم کو تباہی سے بچایا، شووا 53 اور بیب الرحمان 15 رنز کے ساتھ وکٹ پر موجود ہیں۔ رونی 46، مارشل ایوب 31 نعیم اسلام 2 اور آصف احمد 23 رنز بنا کر آؤٹ ہوئے۔</body>
</COUNTER_document>
