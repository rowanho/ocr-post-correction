<?xml version="1.0" encoding="UTF-8" standalone="no"?>
<COUNTER_document classification="PD" domain="foreign" filename="0201.xml" newsdate="13.09.14" newspaper="APP" noofwordswithSWR="90" totalnoofsentences="6" totalnoofwords="144">
<headline>برطانوی کارکن ڈیوڈ ہائینز کی رہائی کے لئے اہلخانہ کی اغواء کاروں سے رابطہ کرنے کی اپیل</headline>
<body>لندن ۔ 13 ستمبر (اے پی پی) شام میں عسکریت پسندوں کے ہاتھوں اغواء ہونے والے برطانوی کارکن ڈیوڈ ہائینز کے اہلخانہ نے اغواء کاروں کو ایک ویڈیو پیغام بھیجا ہے جس میں ان سے رابطہ کرنے کی ایک بار پھر اپیل کی گئی ہے۔ لندن کی وزارت خارجہ کے جاری کردہ بیان کے مطابق برطانوی کارکن ڈیوڈ ہائینز کے اہلخانہ نے اغواء کاروں سے رابطہ کی متعدد بار کوشش کی ہے لیکن اغواء کاروں کی طرف سے کوئی جواب موصول نہیں ہوا۔ حال ہی میں انہوں نے اغواء کاروں کو ایک ویڈیو میں پیغام بھیجا ہے جس میں ان سے رابطہ کی ایک بار پھر سے اپیل کی گئی ہے۔ سکاٹ لینڈ میں پیدا ہونے والے ہائینز کو شام میں مارچ 2013ء میں یرغمال بنایا گیا</body>
</COUNTER_document>
