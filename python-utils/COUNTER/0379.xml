<?xml version="1.0" encoding="UTF-8" standalone="no"?>
<COUNTER_document classification="WD" domain="sports" filename="0379.xml" newsdate="17.12.14" newspaper="APP" noofwordswithSWR="113" totalnoofsentences="8" totalnoofwords="193">
<headline>عثمان خواجہ انجری کی وجہ سے بگ بیش لیگ سے آؤٹ</headline>
<body>سڈنی ۔ 17 دسمبر (اے پی پی) پاکستانی نژاد آسٹریلوی بلے باز عثمان خواجہ انجری کی وجہ سے نو ماہ تک کرکٹ نہیں کھیل سکیں گے۔ ذرائع ابلاغ کے مطابق عثمان خواجہ فیلڈنگ پریکٹس کے دوران کیچ لینے کی کوشش میں نیچے گر گئے جس کی وجہ سے ان کے گھٹنے میں شدید چوٹ آئی، ڈاکٹرز کے مطابق ان کی انجری سنجیدہ نوعیت کی ہے اور انہیں مکمل طور پر فٹ ہونے میں کم از کم نو ماہ کا عرصہ درکار ہوگا۔ اس طرح وہ بگ بیش لیگ میں سڈنی تھنڈر کا حصہ نہیں ہوں گے۔ سڈنی تھنڈر کے جنرل مینجر نک کمنز نے اپنے ایک بیان میں کہا کہ عثمان خواجہ کا بگ بیش لیگ سے قبل ان فٹ ہو جانا افسوس ناک ہے اور وہ ان کی جلد صحت یابی کیلئے دعاگو ہیں۔ ان کا کہنا تھا کہ عثمان خواجہ ایونٹ میں سکواڈ کا حصہ رہیں گے ان کے متبادل کے طور پر کسی کھلاڑی کو شامل نہیں کیا جائے گا۔ واضح رہے کہ عثمان خواجہ آسٹریلیا کی جانب سے 9 ٹیسٹ اور 3 ون ڈے میچز کھیل چکے ہیں</body>
</COUNTER_document>
