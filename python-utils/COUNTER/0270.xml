<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0270.xml" newsdate="14.10.14" newspaper="APP" noofwordswithSWR="145" totalnoofsentences="9" totalnoofwords="206">
<headline>سری لنکا اے نے ویسٹ انڈیز اے کو پہلے چار روزہ کرکٹ میچ میں 10 وکٹوں سے ہرا دیا</headline>
<body>ہمبنٹوٹا ۔ 14 اکتوبر (اے پی پی) سری لنکا اے نے ویسٹ انڈیز اے کرکٹ ٹیم کو پہلے چار روزہ میچ میں 10 وکٹوں سے شکست دے کر تین میچوں کی سیریز میں 1-0 کی برتری حاصل کر لی۔ فاتح ٹیم نے 33 رنز کا ہدف میچ کے آخری روز 4.3 اوورز میں بغیر کسی وکٹ کے نقصان حاصل کیا۔ ہمبنٹوٹا میں کھیلے گئے چار روزہ میچ کے آخری روز ویسٹ انڈین اے ٹیم اپنی دوسری اننگز میں 285 رنز پر ڈھیر ہو گئی اور اس نے سری لنکا اے کو فتح کیلئے مجموعی طور پر 33 رنز کا ہدف دیا، شین شیلنگفورڈ 63 رنز بنا کر ٹاپ سکورر رہے۔ لاہیرو گاماگے، وشوا فرننڈو اور سیکیوج پراسنا نے تین، تین کھلاڑیوں کو آؤٹ کیا۔ جواب میں سری لنکا اے نے مطلوبہ ہدف اپنی دوسری اننگز میں بغیر کسی وکٹ کے نقصان پورا کیا۔ جیہان مبارک 21 اور دیمتھ کرونارتنے 11 رنز بنا کر ناقابل شکست رہے۔ واضح رہے کہ اس سے قبل ویسٹ انڈین اے ٹیم سری لنکا اے کی پہلی اننگز 413 رنز کے جواب میں اپنی پہلی اننگز میں 160 رنز پر آؤٹ ہوئی تھی۔</body>
</COUNTER_document>
