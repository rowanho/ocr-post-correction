<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0120.xml" newsdate="27.09.14" newspaper="APP" noofwordswithSWR="195" totalnoofsentences="7" totalnoofwords="292">
<headline>عمران،عرفان اور عبدالحسیم خان کے دو، دو گول</headline>
<body>انچیون۔ 27ستمبر (اے پی پی) دفاعی چیمپئن پاکستان نے سترہویں ایشین گیمز مینز فیلڈ ہاکی ایونٹ میں عمان کو با آسانی 8-0 گول سے شکست دے دی۔ یہ گرین شرٹس کی ایونٹ میں مسلسل چوتھی کامیابی ہے، اس سے قبل پاکستان نے سری لنکا، چین اور بھارت کی ٹیموں کو شکست دی تھی۔ محمد عمران، محمد عرفان اور عبدالحسیم خان نے دو، دو گول سکور کر کے ٹیم کی فتح میں اہم کردار ادا کیا۔ انچیون، جنوبی کوریا میں جاری میگا گیمز میں ہفتہ کو کھیلے گئے گروپ بی کے آخری میچ میں دفاعی چیمپئن پاکستان کا مقابلہ عمان سے تھا، پاکستانی ٹیم نے غیر معمولی کھیل پیش کرتے ہوئے حریف عمان کو یک طرفہ مقابلے میں 8-0 گول سے زیر کر کے مسلسل چوتھی کامیابی سمیٹی۔ کھیل کے 15 ویں منٹ میں محمد عمران نے گول کر کے پاکستان کو عمان کے خلاف 1-0 گول کی برتری دلا دی، ایک منٹ بعد پاکستان کے محمد دلبر نے گول کر کے ٹیم کی برتری دوگنی کر دی، 20 ویں منٹ میں محمد عرفان نے گول کر کے سکور 3-0 گول کر دیا، تین منٹ بعد ہی عبدالحسیم خان نے گول کر کے سکور 4-0 گول کر دیا، پاکستان کے عمر بھٹہ نے 38 ویں منٹ میں پاکستان کی طرف سے گول کر کے ٹیم کی پوزیشن مستحکم کر دی، 43 ویں منٹ میں عمران نے دوسرا گول کر کے ٹیم کا سکور 6-0 گول کر دیا، عبدالحسیم خان نے 47 ویں منٹ میں گول کر کے مقابلہ 7-0 کر دیا اور اس کے بعد عمان کی شکست یقینی نظر آنے لگی، کھیل کے آخری لمحات میں عرفان نے گول کر کے سکور 8-0 گول کر دیا اور اس مارجن کے ساتھ فتح حاصل کی</body>
</COUNTER_document>
