<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0054p.xml" newsdate="02.09.14" newspaper="daily_waqt" noofwordswithSWR="152" totalnoofsentences="6" totalnoofwords="206">
<headline>بیچ نیٹ بال چیمپئن شپ رواں ماہ کراچی میں ہو گی</headline>
<body>کراچی(وقت نیوز)قومی بیچ نیٹ بال مینز چیمپئن شپ رواں ماہ کراچی میں ہو گی۔ چیمپئن شپ 26 ستمبر سے سی ویو کلفٹن میں ہو گی۔ پاکستان نیٹ بال فیڈ ریشن کے جنرل سیکرٹری مدثر آرائیں نے بتایا کہ سندھ نیٹ بال ایسوسی ایشن اور پاکستان نیٹ بال فیڈ ریشن کے زیر اہتمام قومی بیچ نیٹ بال مینز چیمپئن شپ 26 سے27 ستمبر تک سی ویو کلفٹن ،کراچی میں منعقد ہو گی جس میں ملک بھر سے 14 ٹیمیں شرکت کریں گی جن میں آرمی ،واپڈا ، پولیس ،ریلوے ،نیوی، ائرفورس ،ایچ ای سی ، سندھ ،پنجاب، کے پی کے ،بلوچستان،،اسلام آباد ،فاٹا ، آزاد جماں کشمیر ہیں جبکہ پاکستان آرمی اپنے اعزاز کا دفاع کرے گی۔جیتنے والی ٹیموں کو میڈل ،شیلڈز، سرٹیفیتیٹ دےئے جائیں گے اور ڈیپارٹمنٹ کے سوا تمام ٹیمون کو تی اے ڈی اے اور رہائشی سہولیات بھی فراہم کی جائیں گی ۔پاکستان نیٹ بال فیڈریشن کے صدر ظفر اقبال اعوان نے اس چیمپئن شپ رولز اور ٹیکنیکل کمیٹی کا اعلان کر دیا ہے جس کے تحت عبدالرزاق آرائیں کمیٹی کے چیر مین اور ممبران میں اعجاز الحق ، محمدرضوان ، نادیہ بیگم،سید توقیر احمد ، مدثر آرائیں اور محمد انور شامل ہیں۔</body>
</COUNTER_document>
