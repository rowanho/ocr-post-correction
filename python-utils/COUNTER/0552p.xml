<?xml version="1.0" encoding="UTF-8" standalone="no"?>
<COUNTER_document classification="ND" domain="national" filename="0552p.xml" newsdate="01.05.15" newspaper="daily_dunya" noofwordswithSWR="168" totalnoofsentences="10" totalnoofwords="273">
<headline>نیپال زلزے میں ہلاکتوں پر دکھ ہوا: نواز شریف کا بھارتی وزیر اعظم کو ٹیلی فون</headline>
<body>اسلام آباد(نیٹ نیوز) وزیر اعظم نواز شریف نے اپنے بھاتی ہم منصب نریندر مودی کو ٹیلی فون پر زلزلے سے متاثرہ نیپال میں امدادی سرگرمیوں میں حصہ لینے پر سراہا ہے۔دفتر خارجہ نے وزیر اعظم کے حوالے سے بیان میں کہا کہ پاکستان اور اس کے عوام بھارتی سرکار اور لوگوں سے اظہار یکجہتی اور حمایت کرتے ہوئے ہر ممکن معاونت کیلئے مکمل تیار ہیں۔نواز شریف نے گزشتہ سال پاکستان اور انڈیا میں بد ترین سیلابوں کے دوران اپنےعزم کو ایک مرتبہ پھر دہراتے ہوئے کہا کہ اس طرح کی قدرتی تباہ کاریوں موثر مینجمنٹ کیلئے مشترکہ علاقائی کوششوں کی ضرورت کو اجاگر کرتی ہیں۔ٹیلی فونک گفتگو کے بعدمودی نے اپنے ٹوئٹر اکاونٹ سے نواز شریف کا شکریہ ادا کیا۔مودی نے ٹوئٹ میں بتایا کہ نواز شریف نے زلزلے میں ہونے والے جانی نقصان میں دکھ کا اظہار بھی کیا،گفتگو کے دوران انہوں نے مشورہ دیا کہ سارک ممالک کو قدرتی آفات سے نمٹنے کیلئے تواتر کے ساتھ مشترکہ مشقیں کرنی چاہیئں۔مودی کا کہنا تھا کہ سارک ممالک ایسےمواقع پر جانی نقصان کم سے کم کرنے کیلئے ریسکیو ٹیموں اور ڈاکٹروں کی سالانہ مشقیں کر سکتی ہیں۔مودی نے ایک اور ٹوئٹ میں بتایا کہ نواز شریف نے مشورے کی تعریف کرتے ہوئےکہا کہ یقینا اس پر کام کرنے کی ضرورت ہے۔دنوں رہنماؤں کے درمیان غیر موسمی بارشوں جے نتیجے میں فصلوں پر تباہ کن اثرات کے حوالے سے بھی تبادلہ خیال ہوا۔نجی ٹی وی کے مطابق وزیر اعظم نواز شریف نے نریندر مودی کو ٹیلی فون کرکے حالیہ زلزلے میں بھارتی شہریوں کی ہلاکت پر تعزیت کی۔</body>
</COUNTER_document>
