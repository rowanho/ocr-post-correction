<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0339.xml" newsdate="26.10.14" newspaper="APP" noofwordswithSWR="149" totalnoofsentences="10" totalnoofwords="197">
<headline>ڈھاکہ ٹیسٹ کا دوسرا روز، بنگلہ دیش پہلی اننگز میں 254 رنز بناکر آؤٹ، مشفق الرحیم، محمد اللہ اور مومن الحق نے نصف سنچریاں سکور کیں، تنشے پینگارا نے 5 کھلاڑیوں کو آؤٹ کیا</headline>
<body>ڈھاکہ ۔26 اکتوبر (اے پی پی) بنگلہ دیشی ٹیم ڈھاکہ ٹیسٹ کے دوسرے روز زمبابوے کی پہلی اننگز 240 کے جواب 254 رنز بناکر آؤٹ ہوگئی۔ مشفق الرحیم، محمد اللہ اور مومن الحق نے نصف سنچریاں سکور کیں۔ زمبابوے کی طرف سے تنشے پینگارا نے پانچ کھلاڑیوں کو آؤٹ کیا۔ زمبابوے نے کھیل ختم ہونے تک اپنی دوسری اننگز میں بغیر کسی نقصان کے 5 رنز بنا لئے۔ تفصیلات کے مطابق اتوار کو شیر بنگلہ نیشنل سٹیڈیم، میرپور میں ٹیسٹ کے دوسرے روز بنگلہ دیش نے اپنی پہلی نامکمل اننگز 27 رنز ایک کھلاڑی آؤٹ پر دوبارہ شروع کی تو پوری ٹیم 14 رنز کی برتری کے ساتھ 254 رنز بناکر آؤٹ ہوگئی۔ کپتان مشفق الرحیم 64 ، محمد اللہ 63 اور مومن الحق 53 رنز کے ساتھ نمایاں رہے۔ زمبابوے کی طرف سے تنشے پینگارا نے شاندار باؤلنگ کا مظاہرہ کیا اور 5 وکٹیں حاصل کیں۔ زمبابوے نے دوسرے روز کھیل کے اختتام تک بغیر کسی نقصان کے 5 رنز بنا لئے۔</body>
</COUNTER_document>
