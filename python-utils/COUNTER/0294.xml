<?xml version="1.0" encoding="UTF-8" standalone="no"?>
<COUNTER_document classification="WD" domain="sports" filename="0294.xml" newsdate="30.10.14" newspaper="APP" noofwordswithSWR="238" totalnoofsentences="11" totalnoofwords="343">
<headline>پی سی بی کا 3 سے 5 نومبر تک شارجہ میں پاکستان اور نیوزی لینڈ کے درمیان تین روزہ میچ کیلئے پندرہ رکنی قومی اے کرکٹ ٹیم کا اعلان</headline>
<body>لاہور۔ 30اکتوبر (اے پی پی )پاکستان کرکٹ بورڈ (پی سی بی ) نے 3 سے 5 نومبر تک شارجہ میں پاکستان اور نیوزی لینڈ کے مابین ہونے والے تین روزہ میچ کیلئے قومی اے کرکٹ ٹیم کا اعلان کردیا۔ انور علی کو ٹیم کا کپتان مقرر کیا گیا ہے۔ اعلان کردہ پندرہ کھلاڑیوں میں عابد علی، عادل امین، وکٹ کیپرعدنان اکمل، انور علی (کپتان )، عطااللہ، بابر اعظم، بلاول بھٹی، احسان عدیل، حارث سہیل، جنید الیاس، کرامت علی، رضا حسن، سعد علی، سمیع اسلم، شان اسلم، شان مسعود شامل ہیں۔ چیف سلیکٹر معین خان کی سربراہی میں سلیکشن کمیٹی نے مذکورہ کھلاڑیوں کی پرفارمنس اور فٹنس کا جائزہ لینے کے بعد چیئرمین پی سی بی شہر یار خان کی حتمی منظوری سے ٹیم کا اعلان کیا۔ ٹیم میں چار ٹیسٹ کرکٹر عدنان اکمل، بلاول بھٹی، احسان عادل اور شان مسعود شامل ہیں جبکہ تین انٹرنیشنل کھلاڑی حارث سہیل، رضا حسن اور انور علی شامل ہیں۔ رضا حسن، سمیع اسلم اور کرامت علی پاکستان کی انڈر 19کرکٹ ٹیم کے رکن بھی رہ چکے ہیں جو کہ 2014 میں یو اے ای میں ہونے والے آئی سی سی کے انڈر 19ورلڈ کپ کے فائنل میں پہنچی تھی۔ عدنان عطا اللہ، بابر، احسان، حارث، کرامت، رضا اور شان پاکستان اور آسٹریلیا کے مابین ہونے والے چار روزہ میچ بھی کھیل چکے ہیں جس میں پاکستان نے 153رنز سے فتح حاصل کی تھی۔ چیف سلیکٹر معین خان کا کہنا تھا کہ سلیکشن کمیٹی کی کوشش ہے کہ نوجوان کھلاڑیوں کو انٹرنیشنل میچز میں اپنی صلاحیتوں کے جوہر دکھانے کے مواقع فراہم کیئے جائیں۔ ہماری خوش قسمتی ہے کہ ہمارے پاس بہت سے ٹیلنٹڈ کرکٹرز ہیں لیکن میچ کیلئے پندرہ کھلاڑی ہی منتخب کیئے جاسکتے ہیں اور جو کھلاڑی منتخب نہیں ہوئے انہیں مایوس نہیں ہونا چاہئے بلکہ انہیں ڈومیسٹک کرکٹ میں اپنی صلاحیتوں کے جوہر دکھانے چاہئے اور مستقبل میں انہیں بھی مواقع فراہم کیئے جائیں گے ۔</body>
</COUNTER_document>
