<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0367.xml" newsdate="27.07.14" newspaper="APP" noofwordswithSWR="227" totalnoofsentences="11" totalnoofwords="316">
<headline>کولمبو ٹیسٹ دلچسپ مرحلے میں داخل، آخری روز جنوبی افریقا کو جیت کیلئے 331 رنز اور سری لنکا کو 9 وکٹیں درکار ہیں</headline>
<body>کولمبو ۔ 27 جولائی (اے پی پی) سری لنکا نے اور جنوبی افریقا کی کرکٹ ٹیموں کے مابین سیریز کا دوسرا اور آخری ٹیسٹ دلچسپ مرحلے میں داخل ہوگیا ہے، ٹیسٹ کے پانچویں اور آخری روز میزبان ٹیم سری لنکا کو جیت کیلئے 9 وکٹیں اور جنوبی افریقا کو 331 رنز درکار ہیں، میچ کے چوتھے روز سری لنکا نے اپنی دوسری اننگز 229 رنز پر ڈیکلیئر کرکے جنوبی افریقا کو جیت کیلئے 369 رنز کا ہدف دے دیا۔ کمار سنگاکارا نے 72 اور اینجلو میتھیوز نے ناقابل شکست 63 رنز بنائے۔ مورنے مورکل نے 4 وکٹیں حاصل کیں۔ جواب میں جنوبی افریقا نے کھیل ختم ہونے تک ایک وکٹ کے نقصان پر 38 رنز بنا لئے اور اسے جیت کیلئے 331 رنز کی ضرورت ہے۔ تفصیلات کے مطابق سنہالیز سپورٹس کلب گراؤنڈ کولمبو میں کھیلے گئے ٹیسٹ کے چوتھے روز سری لنکا نے اپنی دوسری نامکمل اننگز 229 رنز 8 کھلاڑی آؤٹ پر ڈیکلیئر کر دی اور جنوبی افریقہ کو جیت کیلئے 369 رنز کا ہدف دیا۔ سری لنکا کی جانب سے کمار سنگاکارا نے عمدہ بیٹنگ کا مظاہرہ کیا اور 72 رنز بنائے، کپتان اینجلو میتھیوز 63 رنز کے ساتھ ناٹ آؤٹ رہے، دیگر بلے بازوں میں اپل تھرنگا 30 ، کوشال سلوا 26 ، مہیلا جائے وردنے صفر، کتھروان وتھنگے 7 ، نروشن ڈکویلا 16، دلروان پریرا 7 اور رنگنا ہیراتھ 4 رنز بناکر آؤٹ ہوئے۔ جنوبی افریقہ کی طرف سے مورنے مورکل نے چار جبکہ ڈیل سٹین اور عمران طاہر نے دو، دو وکٹیں حاصل کیں۔ کھیل ختم ہونے تک جنوبی افریقا نے 369 رنزکے تعاقب میں ایک وکٹ کے نقصان پر 38 رنز بنا لئے اور اسے فتح کیلئے مزید 331 رنز درکار ہیں۔ ڈین ایلگر 13 اور کوئنٹن ڈی کک 21 رنز کے ساتھ ناٹ آؤٹ ہیں۔</body>
</COUNTER_document>
