<?xml version="1.0" encoding="UTF-8" standalone="no"?>
<COUNTER_document classification="PD" domain="national" filename="0590.xml" newsdate="30.09.14" newspaper="APP" noofwordswithSWR="166" totalnoofsentences="8" totalnoofwords="223">
<headline>وزیر خزانہ سینیٹر اسحاق ڈار کی تجویز پر وزیراعظم نے پٹرولیم مصنوعات کی قیمتوں میں کمی کردی پٹرولیم مصنوعات کی نئی قیمتیں یکم اکتوبر سے موثر ہوں گی پٹرول کی قیمت میں 2.94 روپے‘ ہائی اسپیڈ ڈیزل کی قیمت میں 0.95 روپے،مٹی کے تیل کی قیمت میں 1.31 روپے کی کمی</headline>
<body>اسلام آباد ۔ 30 ستمبر (اے پی پی) حکومت نے صارفین کو ریلیف فراہم کرنے کے لئے پٹرولیم کی مختلف مصنوعات کی قیمتوں میں کمی کی ہے۔ وزارت خزانہ کے بیان کے مطابق وزیر خزانہ سینیٹر اسحاق ڈار کی تجویز پر وزیراعظم نے پٹرولیم مصنوعات کی نئی قیمتوں کی منظوری دی ہے جو یکم اکتوبر 2014ء سے موثر ہوں گی۔ تفصیلات کے مطابق پٹرول کی قیمت میں 2.94 روپے کی کمی کے ساتھ 103.62 روپے مقرر کی گئی ہے۔ اسی طرح ہائی اسپیڈ ڈیزل کی قیمت 0.95 روپے کمی کے ساتھ 107.39 روپے، لائٹ ڈیزل کی قیمت 0.67 روپے کمی کے بعد 91.41 روپے مقرر کی گئی ہے۔ حکومت نے مٹی کے تیل کی قیمت میں 1.31 روپے کی کمی کی ہے جس کی نئی قیمت 95.68 روپے ہوگئی ہے جبکہ ایچ او بی سی کی قیمت میں 1.88 روپے کمی کی گئی جس کی نئی قیمت 131.13 روپے ہو گئی ہے۔ وزیر خزانہ نے کہا کہ وزیراعظم نے صارفین کو ریلیف فراہم کرنے کے لئے قیمتوں میں کمی کی منظوری دی۔</body>
</COUNTER_document>
