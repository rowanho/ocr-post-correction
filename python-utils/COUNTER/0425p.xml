<?xml version="1.0" encoding="UTF-8" standalone="no"?>
<COUNTER_document classification="WD" domain="national" filename="0425p.xml" newsdate="16.08.14" newspaper="nawa-e-waqt" noofwordswithSWR="100" totalnoofsentences="7" totalnoofwords="171">
<headline>آپریشن کے بعد دہشت گرد بھاگ رہے ہیں‘ چھپنے کیلئے کوئی جگہ نہیں ملے گی: جنرل راحیل</headline>
<body>اسلام آباد (اے پی پی) چیف آف آرمی سٹاف جنرل راحیل شریف نے کوئٹہ میں دہشت گردوں کے خلاف کامیاب کارروائی پر سکیورٹی فورسز کو سراہتے ہوئے کہا ہے کہ آپریشن ضرب عضب کے بعد دہشت گرد بھاگ رہے ہیں تاہم انہیں چھپنے کے لئے کوئی جگہ نہیں ملے گی۔ ہم اپنی سرزمین سے دہشت گردی کا خاتمہ کریں گے۔ آئی ایس پی آر کی جانب سے اعلامیہ کے مطابق جنرل راحیل شریف نے کہا کہ دہشت گرد مایوسی میں پاکستان کو نقصان پہنچانا چاہتے ہیں۔ ان کی کاوشیں کامیاب نہیں ہوں گی اور انہیں ملک میں کہیں چھپنے کی جگہ نہیں ملے گی۔ پوری قوم کی طرف سے فوج کی پشت پر ہونے کی بدولت ہم انشاء اﷲ دہشت گردی کا مکمل خاتمہ کریں گے۔ اگر سکیورٹی فورسز اسی طرح مستعد رہیں اور دہشت گردوں کو اسی طرح جواب دیتی رہیں تو ہم دہشت گردوں کو شکست دینے میں کامیاب ہو جائیں گے۔</body>
</COUNTER_document>
