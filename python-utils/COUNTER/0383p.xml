<?xml version="1.0" encoding="UTF-8" standalone="no"?>
<COUNTER_document classification="WD" domain="national" filename="0383p.xml" newsdate="06.08.14" newspaper="daily_dunya" noofwordswithSWR="255" totalnoofsentences="18" totalnoofwords="428">
<headline>شریف برادران اتنا ظلم کریں جتنا برداشت کر سکیں: طاہر القادری حکومت اے پی سی کے اعلامیہ پر عملدرآمد کرے تو مذاکرات شروع ہوسکتے ہیں یوم شہدا پرامن ہوگا لیکن حکمران خود فتنہ پیدا کر کے جاتی امرا آنے کی دعوت دے رہے ہیں</headline>
<body>لاہور (جنرل رپورٹر سے ، دنیا نیوز،آن لائن)عوامی تحریک کے سربراہ ڈاکٹر طاہر القادری نے کہا کہ شریف برادران سن لیں، وہ اتنا ظلم کریں جتنا وہ برداشت کر لیں۔ جتنے پرچے ہمارے خلاف درج کرینگے اتنے پرچے انقلاب کے بعد تمہارے لئے تیار ہونگے ۔ اب تمہارا سامنا مشرف سے نہیں کہ پاؤں میں گر کر باہر بھاگ جاؤ گے بلکہ عوام کے ساتھ ہے جو تمہیں بھاگنے نہیں دینگے ۔ طاہر القادری نے کہا ہے کہ حکومت نے مذاکرات کیلئے پیغام بھیجا تھا لیکن اسے مسترد کردیا ہے ۔ حکومت اے پی سی کے اعلامیہ پر عملدرآمد کرے تو پھر اس سے مذاکرات شروع ہوسکتے ہیں۔ یہ بات انہوں نے گزشتہ روز مجلس وحدت المسلمین کے صوبائی دفتر میں علامہ راجہ ناصر عباس سمیت دیگر سے ملاقات کے بعد پریس کانفرنس کرتے ہوئے کیا۔ ڈاکٹر طاہر القادری نے کہا کہ 10 اگست کو یوم شہدامنانے کے بعد یوم انقلاب کا اعلان کرینگے ۔ تاریخ کا تعین تمام اتحادی جماعتوں سے مشاورت سے کرینگے ۔ طاہرالقادری نے کہا کہ حکومت یوم شہداء پر لوگوں کو شرکت سے روکنے کیلئے اوچھے ہتھکنڈے استعمال کرنے پر اتر آئی ہے ۔ تمام اضلاع کے ڈی سی اوز نے ٹرانسپورٹرز سے بسوں کی چابیاں، کاغذات، روٹ پرمٹ اور ڈرائیوروں کے لائسنس 8 اگست تک مانگ لیے ہیں ، جن ٹرانسپورٹرزنے بکنگ کی تھی ان کو کینسل کرنے کے لئے دباؤ ڈالا جا رہا ہے ۔ ڈاکٹر طاہر القادری نے کہا کہ یوم شہدا پر امن ہوگا کہ ایک پتہ بھی نہیں ٹوٹے گا لیکن حکمران اب خود ہی فتنہ پیدا کررہے ہیں اور لوگوں کو روک کر ماڈل ٹاؤن کے بجائے جاتی امراآنے کی دعوت دے رہے ہیں۔انہیں ایک ایک لاش کا بدلہ دینا ہوگا۔انہوں نے کہا کہ موجودہ حکومت صرف 31 اگست تک کی مہمان ہے ، پولیس افسران و اہلکار ریاست اور آئین کی پاسداری کریں اور حکمرانوں کے احکامات مان کر اپنے لیے مشکلات پیدا نہ کریں ۔وزارت عظمیٰ کا عہدہ آزادی اور انقلاب مارچ کے اکٹھے ہونے میں رکاوٹ نہیں ، رابطے جاری اور قربت بڑھ رہی ہے ۔ علامہ راجہ ناصر عباس نے کہا کہ ہم جدوجہد پر ایمان رکھتے ہیں، حکمرانوں سے ڈرنے والے نہیں۔ ہمارے مارچ میں رکاوٹ ڈالی گئی تو ہر گلی کوچے کو مال روڈ اور ڈی چوک بنادیں گے اور پورا ملک بند کردیا جائے گا۔ طاہرالقادری</body>
</COUNTER_document>
