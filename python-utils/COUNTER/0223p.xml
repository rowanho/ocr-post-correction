<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0223p.xml" newsdate="26.09.14" newspaper="express" noofwordswithSWR="387" totalnoofsentences="7" totalnoofwords="567">
<headline>اعصاب شکن مقابلے میں 1-2 سرخرو،فتوحات کی ہیٹ ٹرک مکمل،گروپ بی میں ٹاپ پوزیشن کے ساتھ سیمی فائنل میں قدم رکھ دیا،وقاص کا فیصلہ کن گول جنوبی کورین ٹیم ملائشیا کو مات دے کر گروپ اے میں سر فہرست ہوگئ،ناکام سائیڈ کو گرین شرٹس سے کھیلنے کا موقع پانے کے لیے جاپانی دیوار گرانا ہوگی</headline>
<body>ائنچیون(اسپورٹس ڈیسک) ایشین گیمز ہاکی میں پاکستان نے بھارتی سورماوں کو خاک چٹا دی،اعصاب شکن مقابلے میں ٹیم 1-2 سرخرو ہوئی،فتوحات کی ہیٹ ٹرک مکمل کرتے ہوئےگروپ بی میں ٹاپ پوزیشن کے ساتھ سیمی فائنل میں قدم رکھ دیا،انتہائی اہم میچ کے تیسرے کوارٹر میں عمر بھٹہ نے برتری دلائی،وقفے کے بعد چندانہ نکن تھمایانے مقابلہ برابر کیا،کھیل ختم ہونے سے 6 منٹ قبل محمد وقاص نے فیصلہ کن گول داغ کر روایتی حریف کی آس توڑ دی۔تفصیلات کے مطابق ائنچیون کے سیون ہاک اسٹیڈیم میں پاک بھارت میچ کی ابتدا سے ہی خاصی تیزی دیکھنےمیں آئی،پاکستان نے پہلے کوارٹر کے چھٹے منٹ میں پنالٹی کارنر حاصل کیالیکن کارآمدنہ بنایاجاسکا،چند لمحے بعد ہی بھارتی ٹیم نے خطرناک جوابی حملہ کیاجس کے نتیجےمیں پنالٹی کارنر بھی ملالیکن گرین شرٹس کی دفاعی دیوار نہ گرائی جاسکی۔بعد ازاں بھی روایتی حریفوں نے ایشیائی انداز میں بہترین اور تیز ہاکی کھیلی تاہم دونوں طرف کے فورورڈز مواقع سے فائدہ اٹھانے میں ناکام رہے،دوسرے کوارٹر کے چھٹے منٹ میں بھارت کو ایک اور پنالٹی کارنر ملا جو کہ بیکار گیا،جوابی حملے میں محمد وقاص کو سنہری موقع ملالیکن ان کی ہٹ پر گیند گول پوسٹ سے کافی دور رہی،ابتدائی دونوں کوارٹرز میں مقابلہ بغیر کسی گول کے برابر رہنے کے بعد تیسرے میں گرین شرٹس نے جارحانہ آغاز کرتے ہوئےحریف پر دباوبڑھایاجس کے نتیجے میں کئ مواقع پیدا ہوئے،بالآخر عمر بھٹہ نے میچ کے 37ویں منٹ میں گول کر کے پاکستان کو برتری دلادی جو اس مرحلے کے اختتام تک قائم رہی۔چوتھے اور آخری کوارٹرر میں دونوں طرف سے جارحانہ کھیل دیکھنے میں آیا،میچ کے 53ویں منٹ میں بھارت کےچندانہ نکن تھمایانے گیند گول پوسٹ میں پھینک مقابلہ کر برابر کر دیا،بلو شرٹس کو اس کامیابی کاجشن منانے کا زیادہ موقع نہ مل سکا،اگلے ہی منٹ میں پاکستان نے شاندار موو بناتے ہوئےگیند کو ڈی میں پہنچایا،گھبراہٹ میں حریف ٹیم کے دفاعی کھلاڑیوں نے پے درپے غلطیوں سے اپنی مشکلات میں اضافہ کیا،موقع کی تاک میں موجود میں محمد وقاص گول کر کے فیصلہ کن برتری دلانے میں کامیاب ہوگئے،آخری 6 منٹ میں بھرپور کوشش کے باوجود بلو شرٹس خسارے میں نکلنے میں ناکام رہے۔یاد رہے کہ گروپ بی میں شامل دفاعی چمپیئن پاکستان نے ایونٹ کے پہلے میچ میں سری لنکا کو 14، دوسرے میں چین کو 2گول سے شکست دی تھی،فتوحات کی ہیٹ ٹرک نے 9پوائنٹس کے ساتھ ٹاپ پوزیشین اور سیمی فائنل میں رسائی دلائی بھارت نے سری لنکا کیخلاف 8اور اومان سے میچ میں 7 گول سے کامیابی حاصل کرلی،گرین شرٹس کا ہفتے کواومان سے مقابلے ہوگا،یکساں طور پر 6,6پوائنٹس کی حامل بھارتی اور چینی ٹیم کا میچ اس پول سے دوسری سیمی فائنلسٹ کا فیصلہ کریگا،گزشتہ روز کھیلے گئے ایک غیر اہم میچ میں اومان نے بنگلہ دیش کو 3-1سے مات دے کر ایونٹ میں پہلی کامیابی حاصل کی۔کوریا نے ملائیشیاکو 2-1سے زیر کرتے ہوئے9پوائنٹس کیساتھ پول اے میں ٹاپ پوزیشین پر قبضہ جمایا،جاپان نے پہلی فتح کو ترستے سنگاپور کو 13-0سے زیر کرکے وکٹری اسٹینڈ تک رسائی کی امیدیں زندہ رکھیں،ہفتے کو ملائیشیا کو سیمی فائنل میں پاکستان سے کھیلنے کا موقع پانے کیلیےجاپانی دیوار گرانا پڑے گی،دونوں کے 6,6پوائنٹس ہیں۔</body>
</COUNTER_document>
