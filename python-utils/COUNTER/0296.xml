<?xml version="1.0" encoding="UTF-8" standalone="no"?>
<COUNTER_document classification="WD" domain="sports" filename="0296.xml" newsdate="30.10.14" newspaper="APP" noofwordswithSWR="176" totalnoofsentences="12" totalnoofwords="232">
<headline>متحدہ عرب امارات نے پاکستان اے کو آخری ون ڈے میں 20 رنز سے ہرا دیا،سیریز 3-2 سے پاکستان کے نام</headline>
<body>دبئی ۔ 30 اکتوبر (اے پی پی)متحدہ عرب امارات نے پاکستان اے کو پانچویں اور آخری ایک روزہ میچ میں 20 رنز سے ہرا دیا۔ پانچ میچوں کی سیریز 3-2 سے پاکستان اے کے نام رہی۔ پاکستان اے ٹیم 212 رنز کے ہدف کے تعاقب میں 43.4 اوورز میں 192 رنز بنا کر آؤٹ ہو گئی۔ بسم اللہ خان 51 رنز کے ساتھ ٹاپ سکورر رہے۔ متحدہ کے امجد علی نے 116 رنز کی ناقابل شکست اننگز کھیل کر ٹیم کی فتح میں کلیدی کردار ادا کیا۔ جمعرات کو دبئی میں کھیلے گئے سیریز کے پانچویں اور آخری ایک روزہ میچ میں متحدہ عرب امارات کی ٹیم نے پہلے کھیلتے ہوئے مقررہ اوورز میں 7 وکٹوں کے نقصان پر 212 رنز بنائے، امجد علی نے 116 رنز کی ناقابل شکست اننگز کھیلی، عطاء اللہ نے 4 وکٹیں حاصل کیں۔ جواب میں پاکستان اے ٹیم مطلوبہ ہدف حاصل کرنے میں ناکام رہی اور پوری ٹیم 44 ویں اوور کی چوتھی گیند پر 192 رنز پر ڈھیر ہو گئی۔ بسم اللہ خان 51 رنز کے ساتھ نمایاں رہے۔ عدیل امین 43، شرجیل خان 38، ناصر جمشید 35، سمیع اسلم، بابر اعظم، کپتان انور علی اور ظفر گوہر صفر پر آؤٹ ہوئے۔ محمد شہزاد اور احمد رضا نے چار، چار کھلاڑیوں کو آؤٹ کیا۔</body>
</COUNTER_document>
