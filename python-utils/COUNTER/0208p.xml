<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0208p.xml" newsdate="18.09.14" newspaper="daily_dunya" noofwordswithSWR="160" totalnoofsentences="10" totalnoofwords="233">
<headline>ٹیسٹ سیریز،کالی آندھی نے بنگال ٹائیگرز کا صفایا کر دیا ہوم ٹیم 296 رنز سے کامیاب،سلیمان بین کے 5شکار،چندرپال مرد میدان قرار</headline>
<body>کنگسٹن(سپورٹس ڈیسک) ویسٹ انڈیز نے دوسرے ٹیسٹ میں بھی بنگال ٹائیگرز کا کام تمام کر دیا،ہوم ٹیم نے296 رنز کے بھاری فرق سے کامیابی کے ساتھ ہی دو میچوں پر مشتمل سیریز بھی دو صفر سے جیت لی، سلیمان بین کی پانچ وکٹوں نے اہم کردار نبھایا۔کھیل کے چوتھے روز ویسٹ انڈیز نے اپنی دوسری نامکمل اننگز چار وکٹوں پر 208 رنز کیساتھ ایک بار پھر شروع کی تو چندرپال کی سینچری مکمل ہونے پر ویسٹ انڈین کپتان نے اننگز ختم کرنے کا اعلان کر دیا۔چندرپال 101جبکہ جرمن بلیک ووڈ66 رنز بنا کر ناٹ آوٹ رہے۔ویسٹ انڈیز نے بنگلہ دیش کو 489 رنز کامشکل ترین ہدف فراہم کیا۔تمیم اقبال اور شمس الرحمن نے بنگلہ دیش کو پہلی وکٹ پر سینتالیس رنز کا پلیٹ فارم فراہم کیا لیکن شمس الرحمن انتالیس اور انعام الحق صفر پر داغ مفارقت دےگئے۔تمیم اقبال اور مومن الحق مجموعہ 158سکور تک لے گئے تھے تو 64رنز بنا کرتمیم اقبال میدان چھوڑ گئے اور دو رنز کے فرق سے محموداللہ بھی پویلین لوٹ گئے۔53رنز بنا کر مومن الحق رخصت ہوئے تو گرتی ہوئی وکٹوں کی قطار مجموعہ 192 رنز تک ہی لے جا سکی۔سلیمان بین نے پانچ اور جیروم ٹیلر نے تین وکٹیں حاصل کیں۔شیونرائن چندرپال مرد میدان جبکہ کریگ براتھویٹ ٹیسٹ سیریز کے بہترین کھلاڑی قرار پائے۔</body>
</COUNTER_document>
