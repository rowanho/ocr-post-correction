<?xml version="1.0" encoding="UTF-8" standalone="no"?>
<COUNTER_document classification="ND" domain="foreign" filename="0308.xml" newsdate="16.09.14" newspaper="APP" noofwordswithSWR="183" totalnoofsentences="6" totalnoofwords="261">
<headline>بھارت کی دوسری بڑی ریاست مہاراشٹر کی اسمبلی کے نصف سے زائد ارکان کے خلاف فوجداری مقدمات، 2تہائی سے زیادہ کروڑ پتی ہیں،ایسوسی ایشن آف ڈیمو کریٹک ریفارمز کی رپورٹ</headline>
<body>نئی دہلی۔ 16ستمبر (اے پی پی) بھارت کی 12 کروڑ آبادی والی دوسری بڑی ریاست مہاراشٹر کی اسمبلی کے نصف سے زیادہ ارکان کے خلاف فوجداری مقدمات جبکہ 2تہائی سے زیادہ کروڑ پتی ہیں ۔ یہ انکشاف ایسوسی ایشن آف ڈیمو کریٹک ریفارمز نامی ادارے نے بھارتی الیکشن کمیشن کے پاس جمع کروائی گئی دساویزات کی روشنی میں کیا ہے۔ ادارے کی رپورٹ کے مطابق جرائم اور دولت انتخابات میں کامیابی کے لئے اہم ترین کردار ادا کرتے ہیں، جس کا ثبوت یہ ہے کہ مہاراشٹر کی ریاستی اسمبلی کے 284 میں سے 148 ارکان ( 52 فیصد ) نے الیکشں کمیشن کے پاس جمع کرائے گئے کاغذات نامزدگی میں خود بتایا ہے کہ ان کے خلاف فوجداری مقدمات زیر سماعت ہیں ‘ اسی اسمبلی کے 198 ارکان 70فیصد کے کاغذات نامزدگی کے مطابق وہ کروڑوں روپے کے مالیاتی اثاثوں کے مالک ہیں، اسی طرح قریبی ریاست ہریانہ کی قانون ساز اسمبلی کے 88 میں سے 66ارکان کروڑ پتی ہیں جو 75فیصد بنتے ہیں، ریاست ہریانہ کے جن 148 ارکان کے خلاف فوجداری مقدمات زیر سماعت ہیں ان میں سے 94کے خلاف درج مقدمات کی نوعیت انتہائی سنگین ہے، جن میں قتل ‘ قاتلانہ حملہ ‘ ڈکیتی ‘ اغوا اور بھتہ خوری جیسے جرائم شامل ہیں ۔ ہریانہ کے ایک رکن اسمبلی ونود شر ماجن کا تعلق کانگرس سے ہے نے اپنے مالیاتی اثاثوں کا حجم 87 کروڑ روپے بتایا ہے۔</body>
</COUNTER_document>
