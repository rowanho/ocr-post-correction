<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0312.xml" newsdate="16.09.14" newspaper="APP" noofwordswithSWR="175" totalnoofsentences="7" totalnoofwords="250">
<headline>شاہد آفریدی کو پاکستان کرکٹ بورڈ نے آئی سی سی ٹی ٹونٹی ورلڈ کپ 2016ء تک کپتان مقرر کر دیا</headline>
<body>لاہور ۔ 16ستمبر (اے پی پی) پاکستان کرکٹ بورڈ (پی سی بی ) نے مایہ ناز آل راؤنڈر شاہد آفریدی کو قومی ٹی ٹونٹی کرکٹ ٹیم کا آئی سی سی ورلڈ ٹی ٹونٹی کرکٹ ٹورنامنٹ 2016ء تک کپتان مقرر کردیا، مصبا ح الحق کو اگلے سال ورلڈ کپ تک ون ڈے اور ٹیسٹ ٹیم کا کپتان برقرار رکھنے کے فیصلے کی توثیق کی گئی ہے۔ محمد حفیظ کی طرف سے بنگلہ دیش میں ہونے والے ٹی ٹونٹی ورلڈ کپ کے بعد استعفی دینے کی و جہ سے قومی ٹی ٹونٹی کرکٹ ٹیم کی کپتانی کا عہدہ خالی پڑا تھا۔ پاکستان کرکٹ بورڈ (پی سی بی) کے مذکورہ فیصلوں پر تبصرہ کرتے ہوئے پی سی بی کے چیئرمین شہر یار نے کہا کہ میں نے شاہد آفریدی کو 2016ء تک ٹی ٹونٹی کرکٹ ٹیم کا کپتان بنانے اور مصبا ح الحق کو اگلے سال تک ٹیسٹ اور ون ڈے کرکٹ ٹیم کا کپتان برقرار رکھنے کے فیصلے کی توثیق کا اعلان پی سی بی کی کرکٹ کمیٹی اور پی سی بی گورننگ بورڈ کے ممبران کو اعتماد میں لے کر کیا جو کہ بورڈ کو جمہوری انداز میں چلانے کی میری پالیسی کا مظہر ہے۔ انہون نے کہا کہ وہ شاہد خان آفریدی اور مصبا ح الحق کی کامیابیوں کیلئے دعا گو ہیں۔آسٹریلیا کے خلاف ٹی ٹونٹی ، ون ڈے اور ٹیسٹ ٹیم کا اعلان مناسب وقت پر کیا جائے گا۔</body>
</COUNTER_document>
