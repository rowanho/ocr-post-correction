<?xml version="1.0" encoding="UTF-8" standalone="no"?>
<COUNTER_document classification="ND" domain="foreign" filename="0016p.xml" newsdate="03.08.14" newspaper="daily_waqt" noofwordswithSWR="95" totalnoofsentences="7" totalnoofwords="155">
<headline>چین :فیکٹری میں دھماکہ،65 افراد ہلاک</headline>
<body>بیجنگ (نیٹ نیوز) چین میں فیکٹری میں دھماکے سے65 افراد ہلاک جبکہ تقریباً 120 کے زخمی ہونے کی اطلاعات ہیں۔سرکاری ٹی وی کے مطابق ملک کے مشرق میں واقع صنعتی صوبے جیانگ سو کے کنشان شہرکی فیکٹری میں دھماکہ ہوا ۔چین کے سرکاری خبر رساں ایجنسی عنہوا نے کہا ہے کہ یہ دھماکہ گزشتہ صبح سات بج کر 37 منٹ پر ایک کار پالشنگ ورکشاپ میں ہوا مقامی لوگوں کے مطابق دھماکے کے وقت وہاں 200 سے زائد افراد موجود تھے۔فیکٹری میں دھات کا کام ہوتا تھااوراس میں بیرونی سرمایہ کاری بھی ہوئی ہے۔حکام دھماکے کی وجوہات کا پتا چلانے کی کوشش میں لگے ہیں جبکہ امدادی کام زوروں پر جاری ہے اور زخمیوں کو طبعی سولیات فراہم کی جا رہی ہیں۔تصاویر میں کئی لوگوں کو جلے ہوئے کپڑوں میں فیکٹری کے باہر بیٹھے دیکھاجاسکتا ہے جبکہ اس کے عقب میں فیکٹری سے اھواں اٹھتا ہوا نظر آتا ہے۔</body>
</COUNTER_document>
