<?xml version="1.0" encoding="UTF-8" standalone="no"?>
<COUNTER_document classification="PD" domain="national" filename="0510p.xml" newsdate="28.04.15" newspaper="daily_dunya" noofwordswithSWR="144" totalnoofsentences="7" totalnoofwords="194">
<headline>سربراہ جمہوری وطن پارٹی طلال بگٹی انتقال کر گئے والداکبر بگٹی کی ہلاکت کے بعد پارٹی کے صدر اور قبیلے کے سردار بنے</headline>
<body>کوئٹہ(دنیا نیوز،خصوصی رپورٹر)بلوچ قوم پرست رہنما نواب اکبر خان بگٹی کے صاحبزادےجمہوری وطن پارٹی کے سربراہ نوابزادہ طلال اکبر بگٹی حرکت قلب بند ہونے سے انتقال کر گئے۔طلال اکبر بگٹی طویل عرصہ سے عارضہ قلب اور پھپھڑوں کے مرض میں مبتلا تھے،گزشتہ رات اچانک خرابی صحت کے باعث سی ایم ایچ کوئٹہ لے جایا گیا جہاں وہ اپنی زندگی کی بازی ہار گئے،ان کی عمر 63 برس تھی طلال اکبر بگٹی اپنے بہن بھائیوں میں چھوتھے نمبر پر تھے۔طلال اکبر بگٹی نے ابتدائی تعلیم ایچی سن لاہور سے مکمل کی۔نواب اکبر بگٹی کے دو صاحبزادوں نوابزادہ سلیم اکبر بگٹی اور نوابزادہ سلال اکبر بگٹی کی ہلاکت کے بعد طلال بگٹی جمہوری وطن پارٹی کے صدر اور بگٹی قبیلے کے سردار مقرر ہوئے تھے۔طلال بگٹی نے سوگواروں میں تین بیٹے شاہ زین بگٹی،گہرام بگٹی اور میر چاکر بگٹی چھوڑے ہیں۔صدر ممنون حسین ،وزیراعظم نوازشریف،عمران خان،آصف زرداری،اسفند یارولی،الطاف حسین،مولانافضل الرحمن،سراج الحق نے طلال بگٹی کے انتقال پر انتہائی دکھ اور افسوس کا اظہارکیا اور ان کی ملک کیلئے جمہوری خدمات کو سراہا ہے۔</body>
</COUNTER_document>
