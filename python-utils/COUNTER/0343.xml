<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0343.xml" newsdate="30.08.14" newspaper="APP" noofwordswithSWR="208" totalnoofsentences="11" totalnoofwords="276">
<headline>بھارت نے انگلینڈ کو تیسرے ون ڈے میں6 وکٹوں سے ہرا کر پانچ میچوں کی سیریز میں 2-0 کی برتری حاصل کر لی،رائیڈو کی ناقابل شکست نصف سنچری، رائیڈو میچ کے بہترین کھلاڑی قرار</headline>
<body>ناٹنگھم۔ 30 اگست (اے پی پی) بھارت نے انگلینڈ کو تیسرے ایک روزہ میچ میں 7 وکٹوں سے ہرا کر پانچ میچوں کی سیریز میں 2-0 کی برتری حاصل کر لی۔ فاتح ٹیم نے امباتی رائیڈو کی ناقابل شکست نصف سنچری کی بدولت 228 رنز کا ہدف 43 اوورز میں4 وکٹوں پر پورا کیا۔ امباتی رائیڈو میچ کے بہترین کھلاڑی قرار پائے۔ ہفتہ کو ناٹنگھم میں کھیلے گئے سیریز کے تیسرے ایک روزہ میچ میں بھارتی ٹیم کے قائد مہندرا سنگھ دھونی نے ٹاس جیت کر پہلے باؤلرز کو آزمانے کا فیصلہ کیا تو بھارتی باؤلرز نے عمدہ باؤلنگ کی بدولت کپتان کے فیصلے کو درست ثابت کیا، انگلینڈ کی ٹیم پہلے کھیلتے ہوئے مقررہ اوورز میں 227 رنز بنا کر پویلین لوٹ گئی۔ انگلش ٹیم کا کوئی بھی بلے باز خاطر خواہ کارکردگی کا مظاہرہ نہ کر سکا، کپتان ایلسٹرکک 44 رنز بنا کر نمایاں رہے، ایلکس ہیلز اور جوز بٹلر 42، 42، این بیل 28، جو روٹ 2، ایوان مورگن 10، بین سٹوکس 2، کرس ووکس 15، جیمز ٹریڈویل 30 اور سٹیون فن 6 رنز بنا کر آؤٹ ہوئے۔ روی چندرن ایشون نے تین جبکہ بھنشور کمار، محمد شامی، سریش رائنا، امباتی رائیڈو اور جدیجا نے ایک، ایک وکٹ حاصل کی۔ جواب میں بھارتی ٹیم نے مطلوبہ ہدف43 اوورز میں 4 وکٹوں پر پورا کیا۔ امباتی رائیڈو64 رنز بنا کر ناقابل شکست رہے۔ رائنا 42، اجنکیا راہانے 45، شیکھر دھاون 16 اور ویرات کوہلی 40 رنز بنا کر آؤٹ ہوئے۔</body>
</COUNTER_document>
