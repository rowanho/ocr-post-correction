<?xml version="1.0" encoding="UTF-8" standalone="no"?>
<COUNTER_document classification="PD" domain="national" filename="0516p.xml" newsdate="16.10.14" newspaper="daily_islam" noofwordswithSWR="170" totalnoofsentences="10" totalnoofwords="248">
<headline>وادی تیراہ میں امن لشکر پر خود کش حملہ،7 افراد جاں بحق</headline>
<body>خیبرایجنسی (خیبر ایجنسیاں)خیبرایجنسی کی وادی تیراہ کے علاقے پیر میلہ میں خودکش حملہ کے نتیجےمیں7 افراد جاں بحق جبکہ 17 زخمی ہوگئے،زخمیوں کو قریبی ہسپتال منتقل کر دیا گیاجن میں کئ کی حالت تشویش ناک ہے،خودکش حملہامن لشکر پر کیا گیا،سیکورٹی فورسز نے دھماکے کے بعد علاقے کو گھیرے میں لے کر سرچ آپریشن شروع کر دیا،صدر مملکت،وزیر اعظم نوازشریف،تحریک انصاف کے چیئرمین عمران خان،جماعت اسلامی کے امیر سراج الحق سمیت گورنر اور وزیر اعلی خیبر پختونخوانے دھماکے کی مذمت کرتے ہوئے قیمتی جانوں کے ضیاع پر افسوس کا اظہار کیا۔بدھ کو وادی تیراہ کے علاقےپیر میلہ میں خودکش حملےکے نتیجےمیں7 افراد جاں بحق جبکہ 17 زخمی ہوگئے۔سیکورٹی ذرائع کے مطابق خودکش حملہ امن لشکر پر کیا گیا،سیکورٹی فورسز نے دھماکے کے بعد علاقے کو گھیرے میں لے کر سرچ آپریشن شروع کر دیا۔دھماکاخودکش تھاجس کے نتیجے میں7 افراد ہلاک اور17 زخمی ہوئے۔مقامی اور انیٹلی جنس ذرائع کے مطابق خودکش دھماکے کا ہدف امن لشکر کے رضاکار تھے۔دوسری جانب پشاور کے علاقہ پشتخرہ میں مزار کے اند ٹائم ڈیوائس سے دھماکا کیا گیا تاہم کوئی جانی نقصان نہیں ہوا۔صوبائی دارالحکومت پشاور کے نواحی علاقہ پشتخرہ میں سید عبدالقدوس شاہ کے مزار پر نماز ظہر کے وقت معمولی نوعیت کا دھماکاہوا۔دھماکے سے قبر کو جزوی نقصان ہوا تاہم خوش قسمتی سے کوئی جانی نقصان نہیں ہوا۔بی ڈی ایس کے مطابق بارودی موادجوس کے ڈبے میں رکھا گیا تھا جو ٹائم ڈیوائس کے ذریعے دھماکے سے پھاڑا گیا۔</body>
</COUNTER_document>
