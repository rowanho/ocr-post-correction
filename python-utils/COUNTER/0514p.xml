<?xml version="1.0" encoding="UTF-8" standalone="no"?>
<COUNTER_document classification="ND" domain="national" filename="0514p.xml" newsdate="16.10.14" newspaper="daily_islam" noofwordswithSWR="148" totalnoofsentences="7" totalnoofwords="251">
<headline>پی ٹی آئی ارکان اکٹھے آئےتو تب بھی تصدیق انفرادی ہوگی،ایاز صادق</headline>
<body>اسلام آباد(خبرایجنسیاں)اسپیکر قومی اسمبلی سردار ایاز صادق نے کہا ہےکہ تحریک انصاف کے ارکان کے استعفوں کا پہلا مرحلہ مکمل کر لیا ہے ارکان اکٹھے آجائیں مگر تصدیق انفرادی طور پر ہوگی،ریستوان یا شادی کی تقریب میں استعفامنظور نہیں کر سکتا،دو ہفتوں کا وقت نہیں دیا،انتخابی اصلاحاتی کمیٹی کی مدت 25 اکتوبر کو ختم ہوجائے گی۔بدھ کو پارلیمنٹ ہاوس میں صحافیوں سے گفتگو کرتے ہوئے انہوں نے کہا کہ تحریک انصاف کا ارکان کے استعفوں سے متعلق تصدیقی عمل کا پہلا مرحلہ مکمل کر لیا ہے،تحریک انصاف کا ارکان اکٹھےآنا چاہیں توکوئی ممانعت نہیں تاہم تصدیق انفرادی طور پر ہوگی۔انہوں نے کہا کہ میں کسی ریستوان یا شادی کی تقریب میں بیٹھ کر استعفوں کو منظور نہیں کر سکتامجھے دیکھنا ہو گا کہ ہر رکن نے استعفا رضاکارانہ طور پر دیا ہے اور اس پر دستخط اصلی ہیں استعفوں کی منظوری کے حوالے سے کوئی ٹائم فریم نہیں دے سکتا،مشاورات کا عمل جاری ہے۔انہوں نے تحریک انصاف کو دو ہفتوں کی مہلت نہیں دی کوئی ایسا کام نہیں کرنا چاہتا کہ مجھ پر الزام آئےکہ میں نے آئینی و قانونی تقاضے پورے نہیں کیے ہیں۔انہوں نے کہا کہ انتخابی اصلاحاتی کمیٹی کی مدت25 اکتوبر کو ختم ہوجائے گی،حکومت نے مدت میں توسیع کرنے کی کوئی درخواست ابھی نہیں دی۔واضح رہے کہ تحریک انصاف کے تین ارکان کے استعفی مسترد ہوئے ہیں جبکہ جاوید ہاشمی نے اسمبلی فلور پر استعفا دیااور تین ارکان منحرف ہیں،26ارکان کے استعفے منظور ہونے ہیں۔</body>
</COUNTER_document>
