<?xml version="1.0" encoding="UTF-8" standalone="no"?>
<COUNTER_document classification="ND" domain="national" filename="0544.xml" newsdate="23.10.14" newspaper="APP" noofwordswithSWR="162" totalnoofsentences="5" totalnoofwords="228">
<headline>سپریم کورٹ میں وزیر اعظم نواز شریف کی نااہلی کے حوالے سے مقدمہ کی سماعت</headline>
<body>اسلام آباد ۔23 اکتوبر (اے پی پی) سپریم کورٹ نے وزیر اعظم محمد نواز شریف کی نااہلی کے حوالے سے مقدمہ میں درخواست گزار و ں چوہدری شجاعت حسین اور اسحاق خان خاکوانی کے مشترکہ وکیل کو ہدایت کی ہے کہ وہ اپنے موکلین سے ہدایات لے کر آئندہ سماعت پر اس بات کی وضاحت کریں کہ انہوں نے اپنی درخواستیں ذاتی حیثیت میں دائرکی یا پارٹی کی بنیاد پر دائر کی ہیں عدالت نے اٹارنی جنرل کوبھی ہدایت کی کہ وہ درخواست گزارگوہر نواز سندھو کی درخواست سے متعلق لاہور ہائی کورٹ کے فیصلہ کی روشنی میں اس معاملہ کے سیاسی یا آئینی سوال ہونے سے متعلق عدالت کی معاونت کریں اورسات روزکے اندراندر مختصر رپورٹ عدالت میں جمع کرائیں۔ جمعرات کو جسٹس جواد ایس خواجہ اور جسٹس قاضی فائز عیسیٰ پر مشتمل دورکنی بنچ نے کیس کی سماعت کی، درخواست گزارچوہدری شجاعت حسین اور اسحاق خان خاکوانی کے مشترکہ وکیل عرفان قادر نے موقف اپنایا کہ ان کی درخواستیں انتہائی اہم نوعیت کی ہیں اس لئے دو رکنی بنچ ان کی سماعت نہیں کرسکتا تاہم فاضل عدالت نے اٹارنی جنرل کو مذکورہ بالاسوالات کے حوالہ سے مختصر رپورٹ عدالت میں جمع کروانے کی ہدایت کی ۔ بعد ازاں عدالت نے مزید سماعت غیر معینہ مدت تک کے لئے ملتوی کردی ۔</body>
</COUNTER_document>
