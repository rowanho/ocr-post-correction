<?xml version="1.0" encoding="UTF-8" standalone="no"?>
<COUNTER_document classification="WD" domain="sports" filename="0301p.xml" newsdate="14.11.14" newspaper="daily_dunya" noofwordswithSWR="134" totalnoofsentences="7" totalnoofwords="221">
<headline>حفیظ کی شاندار کارکردگی آئی سی سی کی ایک آنکھ نی بھائی میچ آفیشلز نے باؤلنگ ایکشن پر اعتراض کر دیا ، رپورٹ ٹیم منیجر معین خان کے حوالے</headline>
<body>لاہور(سپورٹس رپورٹر) نیوزی لینڈ کے خلاف پہلے ٹیسٹ میں شاندار فتح کے بعد پاکستانی آل راؤنڈ محمد حفیظ کے باؤلنگ ایکشن کو مشکوک قرار دے دیا گیا ۔ آئی سی سی کے قوانین کے مطابق حفیظ کو اگلے21 دنوں کے اندر ٹیسٹ دینا ہوگا تاہم تاہم حتمی نتائج آنے تک وہ باؤلنگ جاری رکھ سکتے ہیں۔حفیط نے آسٹریلیا کیخلاف دو ٹیسٹ میچوں کی سیریز میں63اور نیوزی لینڈ کے خلاف پہلے ٹیسٹ میچ میں22اوورز کئے تھے ۔ گزشتہ روز ابو ظہبی میں نیوزی لینڈ کے خلاف پہلے ٹیسٹ میں شاندار کامیابی کے بعد میچ آفیشلز نے باؤلنگ ایکشن پر اعتراض کر دیا جبکہ میچ ریفری نے بھی آئی سی سی کو رپورٹ جمع کرا دی ہے اور اس حوالے سے میچ آفیشلز نے پاکستانی ٹیم کے منیجر معین خان کو بھی آگاہ کر دیا ہے ۔جس کے بعد اب محمد حفیط کو اکیس دنوں کے اندر اپنے باؤلنگ ایکشن کا ٹیسٹ کرانا ہو گا ۔یاد رہے کہ اس سے قبل رواں برس اگست میں پاکستان کے جادوگر سپنر سعید اجمل کے باؤلنگ ایکشن پر بھی اعتراض کیا گیا تھا اور ان دنوں انہیں آئی سی سی کی جانب سے معطلی کا سامنا ہے۔</body>
</COUNTER_document>
