<?xml version="1.0" encoding="UTF-8" standalone="no"?>
<COUNTER_document classification="PD" domain="showbiz" filename="0025.xml" newsdate="03.08.14" newspaper="APP" noofwordswithSWR="105" totalnoofsentences="6" totalnoofwords="154">
<headline>پی کے کے پوسٹر شائع ہونے پرعامر خان ،فلم ڈائریکٹر اور پروڈیوسر کیخلاف مقدمہ دائر</headline>
<body>ممبئی ۔ 3 اگست (اے پی پی) بالی ووڈ کی نئی فلم پی کے کے پوسٹر شائع ہونے کے بعد اداکار عامر خان اور فلم ڈائریکٹر اور پروڈیوسر پر عدالت میں مقدمہ دائر کر دیا گیا۔ بھارتی ذرائع ابلاغ کے مطابق معروف اداکار عامر خان کی فلم پی کے کی تشہیری مہم کیلئے جاری کردہ نئے پوسٹر کے بعد مداحوں میں غصہ کی لہر دوڑ گئی۔ پوسٹر کے خلاف مقدمہ میں موقف اختیار کرتے ہوئے مدعی وکیل منوج ڈکشٹ نے کہا کہ عامر خان کے اس پوسٹر میں نوجوان نسل میں عریانیت پھیلنے کا خدشہ ہے تاہم اس فلم کے پروڈیوسر و ڈائریکٹر اور اداکار عامر خان کے خلاف قانون کے مطابق کارروائی کی جائے۔ واضح رہے کہ گذشتہ روز فلم کا پوسٹر جاری کیا گیا تھا جس میں عامر خان جنسی اعضاء ڈھکنے کے علاوہ برہنہ نظر آئے۔</body>
</COUNTER_document>
