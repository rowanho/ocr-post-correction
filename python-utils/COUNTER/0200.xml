<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0200.xml" newsdate="20.09.14" newspaper="APP" noofwordswithSWR="129" totalnoofsentences="10" totalnoofwords="175">
<headline>ویسٹ انڈیز ویمن نے چوتھے اور آخری ون ڈے میچ میں نیوزی لینڈ ویمن کو 4 رنز سے ہرا کر سیریز کلین سویپ کر لی</headline>
<body>سینٹ کٹس ۔ 20ستمبر (اے پی پی) ویسٹ انڈیز ویمن نے چوتھے اور آخری ون ڈے میچ میں نیوزی لینڈ ویمن کو 4 رنز سے شکست دے کر سیریز کلین سویپ کر لی۔ تفصیلات کے مطابق وارنر پارک، سینٹ کٹس میں کھیلے گئے سیریز کے چوتھے اور آخری ون ڈے میچ میں ویسٹ انڈیز نے پہلے بیٹنگ کرتے ہوئے مقررہ 50 اوورز میں 8 وکٹوں کے نقصان پر 214 رنز بنائے۔ سٹیفنی ٹیلر نے 66 رنز کی عمدہ اننگز کھیلی۔ نیوزی لینڈ کی جانب سے جارجیا رائے نے تین کھلاڑیوں کو آؤٹ کیا۔ نیوزی لینڈ کی ٹیم مطلوبہ ہدف حاصل کرنے میں ناکام رہی اور پوری ٹیم 49.4 اوورز میں 210 رنز بناکر آؤٹ ہوگئی۔ ریشل پیرسٹ 74 اور کپتان سوزی بیٹس 68 رنز کے ساتھ نمایاں رہیں۔ ویسٹ انڈیز کی جانب سے انیسہ محمد نے 4 وکٹیں حاصل کیں۔ انہیں میچ اور سیریز کی بہترین کھلاڑی قرار دیا گیا۔</body>
</COUNTER_document>
