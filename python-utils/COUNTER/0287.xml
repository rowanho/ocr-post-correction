<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0287.xml" newsdate="17.10.14" newspaper="APP" noofwordswithSWR="194" totalnoofsentences="7" totalnoofwords="287">
<headline>ادائگیوں کا تنازع شدت اختیار کر گیا،ویسٹ انڈین کرکٹ ٹیم بقیہ دورہ بھارت سے دستبردار، کالی آندھی آخری ون ڈے،ٹی ٹونٹی اور ٹیسٹ سیریز کھیلے بغیر وطن لوٹ جائے گی</headline>
<body>ممبئی ۔ 17اکتوبر (اے پی پی) ویسٹ انڈین کرکٹ ٹیم بورڈ اور ویسٹ انڈیز پلیئرز ایسوسی ایشن کے ساتھ ادائگیوں کے ڈھانچے کے حوالے سے جاری تنازع کے باعث دورہ بھارت سے دستبردار ہو گئی۔ کالی آندھی کی ٹیم چوتھا میچ کھیلنے کے بعد آخری ون ڈے، واحد ٹی ٹونٹی اور تین ٹیسٹ میچوں پر مشتمل سیریز کھیلے بغیر واپس وطن لوٹ جائے گی۔ کرکٹ کنٹرول بورڈ آف انڈیا (بی سی سی آئی) کے سیکرٹری سنجے پٹیل نے اس بات کی تصدیق کرتے ہوئے کہا ہے کہ ویسٹ انڈین ٹیم کے مینجر رچی رچرڈسن نے جمعہ کی صبح ہمیں اس فیصلے کے بارے آگاہ کر دیا تھا کہ چوتھا ون ڈے ٹیم کا آخری میچ ہو گا اور اس میچ کے بعد ٹیم بقیہ سیریز چھوڑ کر وطن لوٹ جائے گی، بی سی سی آئی نے کالی آندھی کے متبادل ٹیم کی تلاش شروع کر دی ہے اور سری لنکن ٹیم سیریز کھیلنے کیلئے فیورٹ ہے۔ انہوں نے کہا کہ ویسٹ انڈیم ٹیم کا بقیہ دورے سے دستبردار ہونے پر بے حد مایوسی ہوئی، بدقسمتی سے ویسٹ انڈین کرکٹ بورڈ کھلاڑیوں کے ساتھ اندرونی تنازعات حل کرنے میں ناکام رہا جس کی وجہ سے نوبت یہاں تک پہنچی۔ کالی آندھی کی ٹیم ادائیگوں کے ڈھانچے کے حوالے سے پہلے ون ڈے سے ہی ویپا کے خلاف احتجاج کر رہی ہے اور کھلاڑیوں نے بازو پر کالی پٹیاں باندھ کر دوسرا ون ڈے کھیلا تھا، واضح رہے کہ ٹیم کپتان ڈیوائن براوو نے ون ڈے سیریز سے قبل ہی سیریز سے دستبردار ہونے کی دھمکی دے دی تھی۔</body>
</COUNTER_document>
