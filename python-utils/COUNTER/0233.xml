<?xml version="1.0" encoding="UTF-8" standalone="no"?>
<COUNTER_document classification="WD" domain="foreign" filename="0233.xml" newsdate="28.09.14" newspaper="APP" noofwordswithSWR="99" totalnoofsentences="8" totalnoofwords="140">
<headline>افغانستان میں فوجی گاڑی پر بم حملے میں ایک شخص زخمی</headline>
<body>کابل ۔28ستمبر(اے پی پی) افغان دارالحکومت کابل میں نو منتخب صدر کی حلف برداری سے ایک روز قبل سفارتی علاقے میں فوجی گاڑی پر بم حملے میں ایک شخص زخمی ہوگیا۔ذرائع ابلاغ کے مطابق نو منتخب صدر کی تقریب حلف برداری میں اہم غیر ملکی شخصیات شرکت کرینگی۔ پولیس حکام کے مطابق بم دھماکے میں کوئی شخص ہلاک نہیں ہوا۔ پولیس کے مطابق بم فوجی ٹرک میں نصب کیا گیا تھا جو زیناق چوک کے قریب زور دار دھماکے سے پھٹ گیا، اس علاقے میں صدارتی محل اور کچھ سفارتخانے ہیں۔ وزارت داخلہ کے نائب ترجمان نجیب دانش نے کہا ہے کہ بم دھماکے میں صرف ٹرک کا ڈرائیور زخمی ہوا۔ نو منتخب صدر کی تقریب حلف برداری کے موقع پر کابل میں سخت سکیورٹی انتظامات کئے گئے ہیں</body>
</COUNTER_document>
