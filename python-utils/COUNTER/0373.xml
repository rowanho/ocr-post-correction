<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0373.xml" newsdate="22.12.14" newspaper="APP" noofwordswithSWR="92" totalnoofsentences="7" totalnoofwords="132">
<headline>روندرا جدیجا فٹنس مسائل کی وجہ سے آسٹریلیا کے خلاف جاری ٹیسٹ سیریز سے آؤٹ</headline>
<body>میلبورن ۔ 22 دسمبر (اے پی پی) بھارتی کرکٹ ٹیم کے آل راؤنڈر روندرا جدیجا فٹنس مسائل کی وجہ سے آسٹریلیا کے خلاف جاری ٹیسٹ سیریز کے بقیہ میچز سے باہر ہوگئے۔ ذرائع ابلاغ کے مطابق روندرا جدیجا کندھے کی تکلیف میں مبتلا ہوگئے ہیں، ان کی انجری سنجیدہ نوعیت ہے اور انہیں علاج کی غرض سے وطن واپس بھیجنے کا فیصلہ کیا گیا ہے۔ بھارت نے ان کے متبادل کے طور پر لیفٹ آرم سپنر اکشار پاٹیل کو ٹیسٹ سکواڈ میں شامل کر لیا ہے۔ واضح رہے کہ آسٹریلیا اور بھارت کے درمیان تیسرا ٹیسٹ 26 دسمبر سے میلبورن میں شروع ہوگا۔ میزبان ٹیم آسٹریلیا کو چار میچوں کی سیریز میں 2-0 کی برتری حاصل ہے۔</body>
</COUNTER_document>
