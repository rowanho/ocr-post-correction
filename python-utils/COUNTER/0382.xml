<?xml version="1.0" encoding="UTF-8" standalone="no"?>
<COUNTER_document classification="WD" domain="sports" filename="0382.xml" newsdate="19.12.14" newspaper="APP" noofwordswithSWR="397" totalnoofsentences="21" totalnoofwords="576">
<headline>برسبین ٹیسٹ، کینگروز اپنی پہلی اننگز میں 505 رنز بنا کر آؤٹ ہوگئے، سٹیون سمتھ 133، مچل جانسن 88 اور مچل سٹارک 52 رنز کے ساتھ نمایاں بلے باز رہے، اشانت شرما اور یادوو نے تین تین وکٹیں حاصل کیں، بھارتی ٹیم نے ایک وکٹ کے نقصان پر 71 رنز بنا لئے، آسٹریلوی برتری ختم کرنے کیلئے مزید 26 رنز کی ضرورت</headline>
<body>برسبین ۔ 19 دسمبر (اے پی پی) کپتان سٹیون سمتھ کی شاندار سنچری کی بدولت آسٹریلوی ٹیم برسبین ٹیسٹ کے تیسرے روز 505 رنز بنا کر آؤٹ ہوگئی، سٹیون سمتھ 133، مچل جانسن 88 اور مچل سٹارک 52 رنز کے ساتھ نمایاں بلے باز رہے، یہ سٹیون سمتھ کی چھٹی سنچری تھی، بھارت کی طرف سے اشانت شرما اور یادوو نے تین تین جبکہ روی چندرنا ایشون اور آرون نے دو دو وکٹیں حاصل کیں، بھارتی ٹیم نے میچ کے تیسرے روز کھیل ختم ہونے تک ایک وکٹ کے نقصان پر 71 رنز بنا لئے تھے اور اس کو آسٹریلوی برتری ختم کرنے کیلئے مزید 26 رنز کی ضرورت تھی جبکہ اس کی 9 وکٹیں ابھی باقی ہیں۔ آسٹریلیا کی طرف سے واحد وکٹ مچل سٹارک نے حاصل کی۔ جمعہ کو آسٹریلوی ٹیم نے اپنی پہلی ادھوری اننگز 221 رنز 4 کھلاڑی آؤٹ پر دوبارہ شروع کی تو سٹیون سمتھ 65 ار مچل مارش 7 رنز پر کھیل رہے تھے۔ مچل مارش 11 رنز بنا کر اشانت شرما کی گیند پر کلین بولڈ ہوگئے۔ بریڈ بیڈن آسٹریلیا کے چھٹے آؤٹ ہونے والے کھلاڑی تھے جو 6 رنز بنا کر آرون کی گیند پر پوجارہ کے ہاتھوں کیچ آؤٹ ہوئے۔ مچل جانسن نے کپتان سٹیون سمتھ کے ساتھ ملکر ساتویں وکٹ کی شراکت میں 148 قیمتی رنز بنے تاہم اس موقع پر مچل جانسن 88 رنز بنا کر اشانت شرما کی گیند پر مہندرا سنگھ دھونی کے ہاتھوں کیچ آؤٹ ہوگئے۔ ان کے بعد کپتان سٹیون سمتھ کی شاندار اننگز کا بھی خاتمہ ہوگیا اور وہ 133 رنز بنا کر اشانت شرما کی گیند پر کلین بلڈ ہوگئے۔ وہ آسٹریلیا کے آٹھویں آؤٹ ہونے والے کھلاڑی تھے۔ نیتھن لیون نویں آؤٹ ہونے والے کھلاڑی تھے جو 23 رنز بنا کر آرون کی گیند پر روہیت شرما کے ہاتھوں کیچ آؤٹ ہوئے۔ مچل سٹار آخری آؤٹ ہونے والے کھلاڑی تھے جو اپنی نصف سنچری مکمل کرنے کے بعع 82 رنز بنا کر ایشون کی گیند پر کلین بولڈ ہوگئے۔ ہینرل ووڈ 32 رنر کے ساتھ ناٹ آؤٹ رہے۔ یوں آسٹریلوی ٹیم بھارتی اننگز کے سکور 408 رنز کے جواب میں 97 رنز کی برتری کے ساتھ 505 رنز بنا کر آؤٹ ہوگئی۔ بھارت کی طرف سے عمدہ باؤلنگ کا مظاہرہ کرتے ہوئے اشانت شرما اور اومیش یادوو نے تین تین جبکہ آرون اور روی چندرنا ایشون نے دو دو کھلاڑیوں کو آؤٹ کیا۔ جواب میں بھارتی ٹیم کی طرف سے دوسری اننگز کا آغاز مرلی وجے اور شیکھ دھاوان نے کیا۔ بھارت کا آغاز مایوس کن تھا۔ پہلی اننگز میں بھارت کی طرف سے سنچری سکور کرنے والے مرلی وجے دوسری اننگز میں 27 رنز بنا کر مچل سٹار کی گیند پر کلین بولڈ ہوگئے۔ میچ کے تیسرے روز جب کھیل ختم ہوا تو بھارتی ٹیم نے اپنی دوسری اننگز میں ایک وکٹ کے نقصان پر 71 رنز بنائے تھے اور اس کو آسٹریلوی برتری کو ختم کرنے کیلئے مزید 26 رنز کی ضرورت تھی جبکہ اس کی 9 وکٹیں ابھی باقی تھیں۔ شیکھ دھاوان 26 اور چیتشوار پوجارا 15 رنز پر کھیل رہے تھے۔ آسٹریلیا کی طرف سے واحد وکٹ مچل سٹار نے حاصل کی۔</body>
</COUNTER_document>
