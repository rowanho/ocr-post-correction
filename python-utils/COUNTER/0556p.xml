<?xml version="1.0" encoding="UTF-8" standalone="no"?>
<COUNTER_document classification="ND" domain="business" filename="0556p.xml" newsdate="01.05.15" newspaper="daily_dunya" noofwordswithSWR="276" totalnoofsentences="9" totalnoofwords="377">
<headline>100انڈیکس3بالائی حدوں میں اضافے سے 33700پوائنٹس کی سطح پردوبارہ بحال ہوگیا،مارکیٹ سرما یہ 40 ارب بڑھ گیا سرمایہ کاروں کی جانب سے پٹرولیم، سیمنٹ اور بینکنگ سیکٹرمیں دلچسپی ، مجموعی مارکیٹ سر مایہ 73کھرب روپے سے زائد ہو گیا</headline>
<body>کراچی (بزنس رپورٹر) کراچی اسٹاک مارکیٹ سے جمعرات کو مندی کے بادل چھٹ گئے ،2 روزہ مندی کے بعد رونما ہونیوالی تیزی سے کے ایس ای 100 انڈیکس3بالائی حدوں میں اضافے کے ساتھ 33700 پوائنٹس کی سطح پردوبارہ بحال ہوگیا جبکہ 40ارب سے زائد روپے کے اضافے سے سرمائے کامجموعی حجم 73کھرب روپے سے بڑھ گیا۔ جمعرات کوکراچی اسٹاک میں کاروبار کاآغاز تیزی کے ساتھ ہوا،سرمایہ کاروں کی پٹرولیم، سیمنٹ اور بینکنگ سیکٹرمیں دلچسپی برقراررہنے اورغیر ملکی سرمائے کی آمد سے ٹریڈنگ کے دوران کے ایس ای 100انڈیکس 33500،33600اور 33700پوائنٹس کی سطح کو عبور کر گیا۔اسٹاک ماہرین کے مطابق بہترنتائج سیزن کے پیش نظر مارکیٹ مثبت سمت میں جارہی ہے ، چینی صدر کی جانب سے ترقیاتی منصوبوں کا آغاز مارکیٹ کیلئے خوش آئندثابت ہو رہا ہے اور آنیوالے ماہ میں انڈیکس 35ہزارپوائنٹس کی سطح عبور کر سکتا ہے ۔ گزشتہ روز کاروبار کے اختتام پرکے ایس ای 100 انڈیکس میں 269.95پوائنٹس کااضافہ ریکارڈ کیاگیا جس کے باعث 100انڈیکس33460.01 پوائنٹس سے بڑھ کر 33729.96پوائنٹس پربندہوا، اسی طرح 215.12 پوائنٹس کے اضافے سے کے ایس ای 30 انڈیکس 21673.58 پوائنٹس اورکے ایس ای آل شیئرز انڈیکس130پوائنٹس اضافے سے 23458.37 پوائنٹس سے بڑھ کر23588.90پوائنٹس پرجا پہنچا ۔تیزی کے سبب مارکیٹ سرمائے میں 40 ارب47 کروڑ89 لاکھ 74 ہزار291روپے کا اضافہ ریکارڈ کیا گیا جس کے نتیجے میں سرمائے کامجموعی حجم 72 کھرب 65 ارب 33 کروڑایک لاکھ 95ہزار861 روپے سے بڑھ کر73کھرب 5ارب80 کروڑ91 لاکھ70ہزار 152 روپے ہوگیا۔ گزشتہ روز19 کروڑ2 لاکھ 62ہزار کے حصص کا کاروبار ہوا اور ٹریڈنگ ویلیو 13 ارب روپے ریکارڈکی گئی جبکہ بدھ کو22 کروڑ80 لاکھ 44 ہزار حصص کا کاروبار ہوا تھا اورٹریڈنگ ویلیو9 ارب روپے تک محدود دیکھی گئی ۔ مجموعی طور پر357 کمپنیوں کا کاروبار ہوا جس میں سے 150 کمپنیوں کے حصص کی قیمتوں میں اضافہ، 180 میں کمی اور 27کمپنیوں کے حصص کی قیمتوں میں استحکام رہا۔ کاروبار کے لحاظ سے فوجی سیمنٹ ایک کروڑ 67لاکھ ،بائیکو پٹرولیم ایک کروڑ51لاکھ، ٹی آر جی پاک ایک کروڑ13 لاکھ ،بینک آف پنجاب 99لاکھ اوراینگرو گروپ93لاکھ حصص کے سودوں سے سرفہرست رہے ۔</body>
</COUNTER_document>
