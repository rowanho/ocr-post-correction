<?xml version="1.0" encoding="UTF-8" standalone="no"?>
<COUNTER_document classification="WD" domain="sports" filename="0023.xml" newsdate="03.08.14" newspaper="APP" noofwordswithSWR="148" totalnoofsentences="7" totalnoofwords="184">
<headline>دورہ آسٹریلیا کیلئے قومی خواتین کرکٹ ٹیم کا تربیتی کیمپ (کل) شروع ہوگا</headline>
<body>اسلام آباد ۔03 اگست (اے پی پی) دورہ آسٹریلیا کیلئے قومی خواتین کرکٹ ٹیم کا تربیتی کیمپ (کل) منگل سے نیشنل کرکٹ اکیڈمی میں شروع ہوگا۔ ویمنز ٹیم رواں ماہ آسٹریلیا کا دورہ کرے گی جہاں وہ چار ون ڈے اور چار ٹی 20 میچوں کی سیریز کھیلے گی۔ دونوں ٹیموں کے مابین ون ڈے سیریز کا پہلا میچ 21 اگست کو کھیلا جائے گا، دوسرا ون ڈے 23 اگست، تیسرا 26 اگست جبکہ چوتھا اور آخری ون ڈے 28 اگست کو کھیلا جائے گا، چاروں میچز برسبین میں کھیلے جائیں گے۔ ٹی 20 سیریز کا پہلا میچ 30 اگست، دوسرا 31 اگست، تیسرا 3 ستمبر جبکہ چوتھا 5 ستمبر کو کھیلا جائے گا۔ دورہ آسٹریلیا کیلئے اعلان کردہ ٹیم میں ثناء میر (کپتان)، بسمہ معروف، سیدہ نین عابدی، سدرہ نواز، ندا راشد، جویرہ، اسماویہ، مرینہ اقبال، عالیہ ریاض، کانتا جلیل، سمیعہ صدیقی، ماہم طارق، ثانیہ اقبال اور سعدیہ یوسف شامل ہیں جبکہ رابعہ شاہ، ناہید خان، سدرہ امین، انعم امین اور ارم جاوید کو ریزرو کھلاڑیوں میں رکھا گیا ہے۔</body>
</COUNTER_document>
