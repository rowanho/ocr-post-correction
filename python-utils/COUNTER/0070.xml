<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0070.xml" newsdate="04.09.14" newspaper="APP" noofwordswithSWR="160" totalnoofsentences="7" totalnoofwords="231">
<headline>نوویک جوکووچ اور کی نیشیکوری کی سخت مقابلے کے بعد یو ایس اوپن ٹینس ٹورنامنٹ کے سیمی فائنل تک رسائی</headline>
<body>نیویارک ۔ 04 ستمبر (اے پی پی) سربیا کے نامور ٹینس سٹار اور میگا ایونٹ کے ٹاپ سیڈڈ نوویک جوکووچ اور جاپان کے کی نیشیکوری عصاب شکن مقابلے کے بعد یو ایس اوپن ٹینس ٹورنامنٹ کے مینز سنگلز مقابلوں کے سیمی فائنل تک رسائی ہوگئی جبکہ انگلینڈ کے نامور ٹینس سٹار اور اولمپک چیمیپئن اینڈے مرے اور تھرڈ سیڈڈ سوئس سٹار سٹانسلاس وارینکا کوارٹر فائنل میں شکست کے بعد میگا ایونٹ سے باہر ہوگئے۔ تفصیلات کے مطابق امریکہ میں جاری سال کے چوتھے اور آخری گرینڈ سلام یو ایس اوپن میں مرد و خواتین کے مابین مختلف کیٹگریز کے سنسنی خیز مقابلے اپنی آب و تاب کے ساتھ جاری ہیں۔ مینز سنگلز کے کوارٹر فائنل راؤنڈ میچ میں سربیا کے نوویک جوکووچ نے سخت مقابلے کے بعد انگلینڈ کے اینڈی مرے کے خلاف 7-6(7-1)، 6-7(1-7)، 6-2 اور 6-4 سے کامیابی حاصل کر کے میگا ایونٹ کے سیمی فائنل تک رسائی حاصل کی۔ ایک اور میچ میں جاپان کے کی نیشیکوری نے انتہائی سخت مقابلے کے بعد سوئٹزرلینڈ کے تھرڈ سیڈڈ سٹانسلاس وارینکا کو 3-6، 7-5، 7-6(9-7)، 6-7(5-7) اور 6-4 سے شکست دیکر میگا ایونٹ کے ٹاپ فور کے لیے کوالیفائی کرلیا۔ واضح رہے کہ میگا ایونٹ کے پہلے سیمی فائنل میں نوویک جوکووچ کا مقابلہ جاپان کے کی نیشیکوری سے ہوگا</body>
</COUNTER_document>
