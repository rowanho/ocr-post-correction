<?xml version="1.0" encoding="UTF-8" standalone="no"?>
<COUNTER_document classification="PD" domain="national" filename="0590p.xml" newsdate="31.09.14" newspaper="nawa-e-waqt" noofwordswithSWR="213" totalnoofsentences="14" totalnoofwords="299">
<headline>پٹرول2.94 روپے، ڈیزل95 پیسے، مٹی کا تیل 1.31 روپے لیٹر سستا</headline>
<body>اسلام آباد ( خبر نگار +نوائے وقت رپورٹ+ آن لائن) وزیراعظم میاں نواز شریف نے پٹرولیم مصنوعات کی قیمتوں میں کمی کی منظوری دیدی۔ وزارت خزانہ نے اپنے اعلامیہ میں پٹرولیم منصوعات کی نئی قیمتوں کا اعلان کر دیا ہے جس کا اطلاق گذشتہ رات سے ہو گیا ہے۔ اعلامیہ کے مطابق پٹرول 2 روپے 94 پیسے فی لٹر سستا کر دیا گیا۔ نئی قیمت 103 روپے 62 پیسے مقرر کی گئی ہے۔ مٹی کے تیل کی قیمت میں ایک روپیہ 31 پیسے فی لٹر کمی کی گئی ہے اور اس کی نئی قیمت 95 روپے 68 پیسے فی لٹر مقرر کر دی گئی۔ ہائی سپیڈ ڈیزل 95 پیسے فی لٹر سستا کیا گیا ہے نئی قیمت 107 روپے 39 پیسے ہو گئی۔ ایچ او بی سی کی قیمت میں ایک روپے 88 پیسے فی لٹر کمی کی گئی۔ نئی قیمت 131 روپے 13 پیسے مقرر کی گئی ہے۔ لائٹ ڈیزل کی قیمت میں 67 پیسے فی لٹر کمی کی گئی۔ اس کی قیمت 91 روپے 41 پیسے فی لٹر مقرر کی گئی ہے۔ آن لائن کے مطابق پٹرولیم مصنوعات میں کمی کی وجہ عالمی مارکیٹ میں پٹرولیم مصنوعات کی قیمت میں بہت زیادہ کمی ہے جبکہ وزارت خزانہ کا کہنا ہے ملک میں دھرنے وغیرہ نہ ہوتے تو ڈالر کی قیمت بھی زیادہ نہ ہوتی اور پھر پٹرولیم ریلیف پانچ روپے تک جا سکتا تھا اس لئے ڈالر کی قیمت میں اضافہ کی وجہ سے ریلیف کم دیا گیا۔اسلام آباد سے خبرنگار کے مطابق اوگرا نے پٹرولیم مصنوعات کی قیمتوں میں کمی کا نوٹیفکیشن جاری کر دیا ہے۔ واضح رہے پٹرولیم کی تمام مصنوعات پر چھ روپے سے چودہ روپے فی لٹر لیوی وصول کرنے کے علاوہ حکومت 16 فیصد جنرل سیلز ٹیکس بھی وصول کرتی ہے۔</body>
</COUNTER_document>
