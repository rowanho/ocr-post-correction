<?xml version="1.0" encoding="UTF-8" standalone="no"?>
<COUNTER_document classification="ND" domain="foreign" filename="0165p.xml" newsdate="15.11.14" newspaper="daily_dunya" noofwordswithSWR="253" totalnoofsentences="14" totalnoofwords="371">
<headline>مقبوضہ کشمیربھارتی فوج نے 4 نوجوانوں کو شہید کر ڈالا 3نوجوانوں کوکولگام میں محاصرے اور تلاشی کی کارروائی کے دوران شہید کیا گیا،بمباری سے دو گھر تباہ،عوام کا شہادتوں کیخلاف احتجاج،پولیس نے گولی چلا دی،متعدد افراد زخمی</headline>
<body>سرینگر(نیوز ایجنسیاں)مقبوضہ کشمیرمیں بھارتی فوج کی ریاستی دہشت گردی،چار نوجوان شہید،بمباری سے دو گھر تباہ،شہادتوں کے خلاف عوام کا احتجاج،پولیس نے گولی چلادی،متعدد افراد زخمیتفصیلات کے مطابق ضلع کو لگام میں بھارتی فوج نےریاستی دہشت گردی کا مظاہرہ کرتے ہوئےمزید تین نوجوانوں کو شہید کر ڈالا۔یہ اقدام چند روز قبل مصنوعی جھڑپ میں ملوث 7فوجیوں کو عمر قید کی سزا سنائے جانے کے بعد کیا گیا ہے۔ذرائع کے مطابق بھارتی فوجیوں نے کو لگام میں محاصرے اور تلاشی کی کارروائی کے دوران تین نوجوانوں کو شہید کر ڈالااور انہیں مجاہدین قرار دیدیا۔فوج نے علاقے میں گولہ باری کی جسکے نتیجے میں دو گھر تباہ اور متعدد افراد زخمی ہوگئے۔کولگام میں ہی بھارتی فوج نے ایک نوجوان طالبعلم کو بھی گولی ما ر کر شہید کر ڈالا۔نوجوانوں کی شہادتوں کے خلاف سرینگر سمیت مختلف علاقوں میں عوام نے احتجاجی مظاہرے کئے اور بھارتی فوج کے خلاف نعرے بازی کی۔بھارتی پولیس نے مظاہرین پر لاٹھی چارج اور آنسو گیس کی شیلنگ کی اور گولی چلا دی جس کے نتیجے میں درجنوں افراد ذخمی ہو گئے۔پولیس نے کئی افراد کو گرفتار کر لیا۔دریں اثنا ایمنسٹی انٹرنیشنل نے بھارتی فوجیوں کو عمر قید کی سزادیئے جانے کا خیرمقدم کیا ہے۔تنظیم نے اپنے بیان میں کہا کہ فوج کی جانب سے 2 نوجوانوں کی ہلاکت کی ذمہ داری قبول کرنا خوش آئند ہے،انسانی حقوق کی پامالیوں کے مختلف واقعات کے متاثرین کو بھی انصاف فراہم کیا جائے۔ادھر حریت رہنما سید علی گیلانی نے کہا کہ فوجیوں کو عمر قید کی سزا سنانے کا فیصلہ نام نہاد ریاستی اسمبلی انتخابات سے جڑا ہواہے اور بی جے پی اس فیصلے سے کشمیریوں کی ہمدردیاں حاصل کرنا چاہتی ہےتاکہ ووٹ لے سکے۔میر واعظ عمر فاروق نے بھارتی فوجیوں کی جانب سے انسانی حقوق کی خلاف ورزیوں کے تمام واقعات کے مقدمے دوبارہ کھولنے کا مطالبہ کیا ہے۔کٹھ پتلی وزیراعلی عمر عبداللہ نے کہا کہ فوجیوں کی سزا غلط کام کرنیوالوں کے خلاف سخت پیغام ہے،مقبوضہ وادی میں کسی کو یہ امید نہیں تھی کہ ایسے کسی کیس میں انصاف کی جیت ہوگی۔</body>
</COUNTER_document>
