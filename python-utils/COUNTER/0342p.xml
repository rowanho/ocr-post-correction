<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0342p.xml" newsdate="31.08.14" newspaper="express" noofwordswithSWR="528" totalnoofsentences="5" totalnoofwords="789">
<headline>سری لنکا نے یکطرفہ مقابلے کے بعد تیسرا ون ڈے 7وکٹ سے جیت کر سیریز 2-1سے اپنے نام کر لی ،ٹیسٹ میں بھی ناکام پاکستانی ٹیم کے دورے کا مایوس کن اختتام  7پلےئرز ڈبل فیگر میں داخل ہونے کو ترستے ہوئے میدان سے باہر گئے،فواد عالم کے 38رنز کی بدولت گرین شرٹس کی سنچری مکمل ہو سکی ،ٹیم 102پر ڈھیر  مین آف دی میچ و سیریز تشارا پریرا نے 4کھلاڑیوں کو پویلین کی راہ دکھائی ،میزبان سائیڈ نے آسان ہدف 3وکٹ پر حاصل کر لیا،تلکار تنے دلشان 50پر ناقابل شکست</headline>
<body>دمبولا(اسپورٹس ڈیسک/اے ایف پی)بے وفا بیٹنگ لائن ایک بار دغا دے گئی ،سری لنکا نے یکطرفہ مقابلء کے بعد تیسرا ون ڈے 7وکٹ سے جیت کر سیریز2-1 سے اپنے نام کر لی ،یوں مصباح الیون کے دورے کا مایس کن اختتام ہوا،اسے ٹیسٹ میں 1-0سے ناکامی کا سامنا کرنا پڑا تھا۔ابتدائی دونوں ایک روزہ میچز میں اسپنر ز کے مقابل بے بس نظر آنے والے مہمان بیٹسمین گذشتہ روز دمبولا میں پیسرز کے سامنے ناکام رہے ،7پلےئرز ڈبل فیگر میں داخل ہونے کو ترستے ہوئے میدان سے باہر گئے ،فواد عالم کے 38رنز کی بدولت گرین شرٹس کی سنچری مکمل ہو سکی،پوری ٹیم 32.1اوورز میں صرف 102رنز پر ڈھیر ہو گئی، تشارا پریرا نے 4کھلاڑیوں کو پویلین کی راہ دکھائی،میزبان نے آسان ہدف 3وکٹ پر حاصل کر لیا، دلشان 50پر ناقابل شکست رہے۔تفصیلات کے مطابق دمبولا میں فیصلہ کن ون ڈے میں کپتان مصبا ح الحق نے ٹاس جیت کر بیٹنگ کا فیصلہ کیا،پاکستانی ٹیم اننگز کے آغاز سے انجام تک بے بسی کی تصویر بنی رہی،شرجیل خان نے نووان کا لاسیکرا کی جگا ٹیم میں جگا بنانے والے دھمیکا پر ساد کو وکٹ کا تحفہ پیش کیا،وہ بغیر کوئی رن بنائے سلپ میں تشاراپریرا کو کیچ تھما کر پو یلین لوت گئے،انتہائی سست رفتاری سے چھٹے اوور میں مجموعی اسکورصرف 14پر پہنچا تھا کہ احمد شہزاد(10) پیسرا کا دوسرا شکار بن گئے ،ریویو میں گیند لیگ اسٹمپ کت کافی اوپر لگی تھی لیکن قواعد کے مطابق فیلڈامپائر کا فیصلہ بر قرار رہا،چوتھی وکٹ کی شراکت میں کپتان مصباح الحق اور فواد عالم نے 33بناتے ہوئے 16ویں اوور میں اسکور 47تک پہنچایا ،اس موقع پر کپتان ڈائیو لگانے کی زحمت نہ کرتے ہوئے دلشان کی ڈائریکٹ ہٹ پر رن آؤٹ ہو گئے،ان کی اننگز 18تک محدود رہی ،عمر اکمل نے پریرا کو چھکا جر کر دباؤ سے نکلنے کا مصنوعی تاثر دینا چاہا لیکن پیسرا نے اگلی ہی گیند پر کامیاب باؤنسر نے پو یلین کا راستہ دکھا دیا ،عمدہ کیچ تھامنے کا موقع لیستھ مالنگا کو ملا ،پیسرا کی ایک گیند صہیب مقصود(7)کو بھی حیران کرتے ہوئے گلوز کو چھو کر وکٹ کیپر سنگاکارا کے گلووز میں محفوظ ہو گئی،دمبولا کے میدان پر گذشتہ میچز میں55.16کی اوسط سے رنز بنانے والے شاہد آفریدی نے 2رنز بنائے تھی کی سیکوگے پر سنا کی گیند کو فضا میں تشاراپریرا کی جانب اچھال کر چلتے بنے ،واحد پر اعتماد بیٹسمین فواد عالم کا ساتھ دینے کیلیے آنے واکے وہاب ریاض کو تشاراپریرا نے کھاتہ کھولنے کا موقع نہ دیا ،گرین شرٹس کا ٹوٹل 26اوورزمیں 8وکٹ پر81تک پہنچا تھا کہ بارش کے باعث کھیل روکنا پڑا گرین شرٹس خفت سے بچنے کیلیے موسم کی مہربانی کے منتظر تھے لیکن مطلع صاف ہوتے ہی ایک گھنٹے بعد اننگز میں 2اوورز کم کر دیے گئے ،تشاراپریرا نے سعید اجمل (6)کو جے وردنے کی مدد سے میدان بدد کر کیا تہ رنگانا ہیراتھ نے تویل قامت محمد عرفان کی اننگز مختصر کرتے ہوئے 5پر بولڈ کر پاکستان کی بساط 32.1اوورز میں صرف 102رنز پر لپیٹ دی ،فواد عالم دوسرے اینڈ پر 7وکٹیں گرنے کا تماشہ دیکھ کر 38رنز ناٹ آؤٹ کے ساتھ پویلیں واپس گئے،مہمان ٹیم کے صرف تین بیٹسمین ڈبل فیگر میں پہنچ سکے ،تشاراپریرا نے 4وکٹوں کیلیے صرف 34رنز دیے ،دھمیکا پرساد نے 25رنز کے عوض 2وکٹیں اڑائیں ،لیستھ مالنگا ،ہیراتھ اور سیکوگی پر اسنانے ایک ،ایک شکار کیا۔جواب میں سری لنکا نے آسان ہدف 18.2اوورز میں 3وکٹ پرحاصل کر لیا ،گذشتہ میچز کے پر عکس تلکار تنے دلشان اس بار بھر پورفارم میں نظر آئے ،ابتدا میں ایل بی ڈبلیو کی اپیل مسترد ہونے پر ریویو میں بھی وہ بچ نکلے ،ساتھی اوپنر اوپل تھارنگا (14) کے اسکور پر جب عرفان کی گیند پر بولڈ ہوئے تو مجموعی اسکور 46تھا،سنگاکارا کی اننگز صرف 2رنز تک محدود رہی ،وہاب ریاض نے محمد حفیظ کی معاونت سے آؤٹ کیا،دلشان کو ایک موقع اور ملا جب 38کے انفرادی اسکور پر سعید اپنی ہے گیند پر اتک مشکل کیچ تھامنے میں ناکام رہے،جے وردنے 26رنز بنا کر سعید اجمل کی وکٹ بنے تو ٹیم کو فتح کیلیے صرف 3رنز درکار تھے ،انجیلو میتھیوز کریز پر آئے ضرور تاہم دلشان نے انھیں زحمت نہیں دی ،اوپنر نے چوکا لگا کر نہ صرف ٹیم کو ہدف عبور کرایا بلکہ اپنی نصف سنچری بھی مکمل کر لی۔</body>
</COUNTER_document>
