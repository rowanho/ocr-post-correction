<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0323.xml" newsdate="26.10.14" newspaper="APP" noofwordswithSWR="145" totalnoofsentences="8" totalnoofwords="219">
<headline>فلپ ہیوز بدستور زندگی اور موت کی کشمکش میں،ڈاکٹرز نے اگلے 24 گھنٹے اہم قرار دے دیئے</headline>
<body>سڈنی ۔26 نومبر (اے پی پی) آسٹریلوی کرکٹ ٹیم کے اوپننگ بلے باز فلپ ہیوز بدستور زندگی اور موت کی کشمکش میں ہیں، جنہیں انتہائی نگہداشت میں رکھا گیا ہے۔ ڈاکٹرز نے فلپ ہیوجز کی زندگی کیلئے اگلے 24 گھنٹوں کو اہم قرار دے دیا۔ فلپ ہیوز 25 نومبر کو شیفلڈ شیلڈ میچ کے دوران سر پر باؤنسر لگنے کی وجہ سے زخمی ہو گئے تھے اور ہسپتال میں زیر علاج ہیں۔ آسٹریلوی کرکٹ ٹیم کے ڈاکٹر پیٹر برکنر نے سڈنی میں ہسپتال کے باہر فلپ ہیوز کی حالت کے بارے میں بتاتے ہوئے کہا کہ فلپ بدستور تشویشناک حالت میں مبتلا ہیں اور 24 گھنٹے گزرنے کے باوجود ان کی حالت میں کوئی بہتری نہیں آئی، ڈاکٹروں نے ان کی زندگی کیلئے اگلے 24 گھنٹوں کا انتہائی اہم قرار دے دیا ہے۔ انہوں نے بتایا کہ فلپ کے سر کی سرجری ہوچکی ہے اور گزشتہ روز مزید سکین بھی کئے گئے اور ڈاکٹرز ان کی جان بچانے کیلئے سرتوڑ کوششوں میں مصروف ہیں۔ واضح رہے کہ سڈنی میں نیو ساؤتھ ویلز اور ساؤتھ سٹریلیا کے درمیان کھیلے گئے میچ کے دوران بیٹنگ کے دوران فلپ ہیوز سر پر باؤنسر لگنے کے باعث گر پڑے تھے اور بے ہوش ہو گئے تھے۔</body>
</COUNTER_document>
