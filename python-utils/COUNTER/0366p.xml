<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0366p.xml" newsdate="29.07.14" newspaper="daily_dunya" noofwordswithSWR="266" totalnoofsentences="7" totalnoofwords="390">
<headline>فلینڈر اور عمران طاہر سری لنکا کی جیت میں رکاوٹ بن گئے ‘کولمبو ٹیسٹ ڈرا سری لنکن سپنرز نے شروع سے ہی جنوبی افریقن بلے بازوں کو قابو کر لیا تھا،8وکٹیں 148رنز پر گر گئیں ،ہیراتھ 5اورپریرا نے 3بلے بازوں کو پولین کی راہ دکھائی جنوبی افریقہ نے سیریز 1-0سے اپنے نام کر لی ،شاندار 165رنز بنانے پر جے وردھنے کو مین آف دی میچ قرار دیاگیا ،ڈیل سٹین مین آف دی سیریز قرار پائے</headline>
<body>کولمبو(سپورٹس ڈیسک)سری لنکا اور جنوبی افریقہ کے درمیان 2ٹیسٹ میچوں کی سیریز کا دوسرے ٹیسٹ کا سنسنی خیز اختتام ،فلینڈر اور عمران طاہر سری لنکا کی کامیابی کی راہ میں دیوار بن گئے۔سری لنکن سپنر شاندار کارکردگی کے باوجود ٹیم کو میچ نہ جتوا سکے،جنوبی افریقہ نے سیریز 1-0سے جیت لی،شاندار 165رنز بنانے پر جے وردھنے کو مین آف دی میچ قرار دیا گیا،ڈیل سٹین مین آف دی سیریز قرار پائے ۔تفصیلات کے مطابق گزشتہ روز میچ کے پانچویں روز سری لنکا کو میچ جیتنے کیلئے 9وکٹیں جبکہ جنوبی افریقہ کو 331رنز درکار تھے تاہم سری لنکن سپنرز رنگنا ہیراتھ اور دلروان پریرا نے شروع سے ہی جنوبی افریقن بلے بازوں کو قابو کر لیا اور جنوبی افریقہ کی وکٹیں سارادن وقفہ وقفہ سے گرتی رہیں ایک اور موقع پر جب 148رنز پر جنوبی افریقہ کی 8وکٹیں گر چکی تھیں اور میچ کے 6اوور باقی تھے یقینی طور پر جنوبی افریقہ کی شکست نظر آرہی تھی تاہم اس موقع پر فلینڈر اور عمران طاہر ڈٹ گئے اور باقی اوورز میں مزید کوئی نقصان نہ ہونے دیا۔جنوبی افریقہ کی طرف سے ڈی کک 37،فلینڈ27ر اور ہاشم آملہ 159گیندوں پر 25رنز بنا کر نمایاں رہے،سری لنکا کی طرف سے ہیراتھ نے 5اور پریرانے 8وکٹیں حاصل کیں ۔دوسرے ٹیسٹ کی پہلی اننگز میں سری لنکا نے جے وردھنے کی 165رنز کی شاندار اننگز کی بدولت 421بنا ئے جبکہ جنوبی افریقہ کی ٹیم نے ہاشم آملہ کی سنچری کی مدد سے 282رنز بنائے۔دوسری اننگز میں سری لنکا نے 8وکٹوں کے نقصان پر 229رنز بنا کر اننگز ڈیکلےئر کر دی تھی اور جنوبی افریقہ کا کامیابی کیلئے 369کا ہدف دیا تھا تاہم سری لنکن سپنرز نے جنوبی افریقن بلے بازوں کو گھیر لیا اور وہ بمشکل شکست سے بچ سکے ،شاندار 165رنز بنانے پر جے وردھنے کو مین آف دی میچ قرار دیا گیا جبکہ جنابی افریقہ کے فاسٹ باؤلر ڈیل سٹین کو مین آف دی سیریز کا ایوارڈدیا گیا۔</body>
</COUNTER_document>
