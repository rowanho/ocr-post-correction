<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0133.xml" newsdate="12.08.14" newspaper="APP" noofwordswithSWR="119" totalnoofsentences="9" totalnoofwords="172">
<headline>سپاٹ فکسنگ کیس، دانش کنیریا کی درخواست خارج</headline>
<body>لندن ۔ 12 اگست (اے پی پی) برطانیہ کی کورٹ آف اپیل نے تاحیات پابندی کا سامنا کرنے والے پاکستانی کرکٹر دانش کنیریا کی درخواست ناقابل سماعت قرار دیتے ہوئے خارج کر دی۔ انگلینڈ کرکٹ بورڈ نے سپاٹ فکسنگ کے الزام میں کنیریا پر 2012 میں تاحیات پابندی عائد کر دی تھی۔ تفصیلات کے مطابق دانش کنیریا لندن میں اپنی آخری اپیل بھی ہار گئے ہیں۔ 33 سالہ کرکٹر کے پاس اب سپاٹ فکسنگ کو چیلنج کرنے کا کوئی اور قانونی راستہ نہیں بچا۔ کورٹ آف اپیل نے دانش کنیریا کی درخواست کو ناقابل سماعت قرار دیتے ہوئے خارج کردیا ہے۔ واضح رہے کہ رواں سال مئی میں دانش کنیریا لندن کی ہائی کورٹ میں اپنا مقدمہ ہار گئے تھے۔ ان پر2009 میں ڈرہم کے خلاف میچ میں ایسیکس کاؤنٹی کی ٹیم کے ساتھی کھلاڑی مرون ویسٹ فیلڈ کو جان بوجھ کر رنز دینے کیلئے دباؤ ڈالنے، سٹے بازوں سے ان کو متعارف کروانے اور کرکٹ کے کھیل کو بدنام کرنے کے الزامات تھے۔</body>
</COUNTER_document>
