<?xml version="1.0" encoding="UTF-8" standalone="no"?>
<COUNTER_document classification="WD" domain="national" filename="0600.xml" newsdate="20.09.14" newspaper="APP" noofwordswithSWR="92" totalnoofsentences="4" totalnoofwords="134">
<headline>لوارلائی کے علاقہ میں آرمی ایوی ایشن کا تربیتی طیارہ گر کر تباہ ، 2 پائلٹ شدید زخمی</headline>
<body>کوئٹہ۔20ستمبر(اے پی پی) بلوچستان کے علاقہ لورالائی میں آرمی ایوی ایشن کا تربیتی طیارہ پرواز کے دوران گر کر تباہ ہوگیا جس کے نتیجہ میں طیارے میں سوار2پائلٹ زخمی ہوگئے۔ آئی ایس پی آر کے ترجمان کے مطابق ہفتہ کو آرمی ایوی ایشن کا تربیتی مشاق طیارہ بلوچستان کے علاقہ لورالائی کے قریب تربیتی پرواز کے دوران گر کر تباہ ہوگیا جس کے نتیجے میں طیارے میں سوار کیپٹن حسین اور کیپٹن عمر شدید زخمی ہوگئے واقعہ کی اطلاع ملتے ہی مقامی انتظامیہ اورسیکورٹی اہلکاروں کی بھاری نفری نے موقع پر پہنچ کر امدادی کارروائیاں شروع کر دیں، زخمیوں کو فوری طور پر ابتدائی طبی امداد کے بعد کمبائنڈ ملٹری ہسپتال کوئٹہ منتقل کر دیا گیا۔</body>
</COUNTER_document>
