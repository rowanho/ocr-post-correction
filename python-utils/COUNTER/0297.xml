<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0297.xml" newsdate="31.10.14" newspaper="APP" noofwordswithSWR="126" totalnoofsentences="8" totalnoofwords="194">
<headline>یونس خان کی کینگروز کے خلاف ڈبل سنچری،کیریئر کے 8 ہزار رنز مکمل کرنے والے تیسرے پاکستانی بلے باز،10 بار 150 سے زائد رنز بنا کر جاوید میانداد کے ہم پلہ ہو گئے</headline>
<body>ابوظہبی۔ 31 اکتوبر (اے پی پی)پاکستان کرکٹ ٹیم کے تجربہ کار بلے باز یونس خان نے آسٹریلیا کے خلاف دوسرے ٹیسٹ کی پہلی اننگز میں ڈبل سنچری داغ دی، اس کے ساتھ ساتھ کیریئر کے 8 ہزار رنز بھی مکمل کئے۔ وہ ٹیسٹ میچوں میں زیادہ رنز بنانے والے جاوید میانداد اور انضمام الحق کے بعد تیسرے پاکستانی بلے باز ہیں۔ جاوید میانداد 8832 رنز بنا کر پہلے اور انضمام الحق 8829 رنز کے ساتھ دوسرے نمبر پر موجود ہیں۔ اس کے علاوہ انہوں نے دسویں بار 150 رنزوں کا ہندسہ عبور کیا ہے اور اس کے ساتھ ہی وہ جاوید میانداد کے ہم پلہ ہو گئے۔ جمعہ کو ابوظہبی ٹیسٹ کے دوسرے روز یونس خان نے ڈٹ کر کینگروز باؤلرز کا مقابلہ کیا اور شاندار ڈبل سنچری مکمل کی، اس سنچری کے ساتھ ہی انہوں نے ٹیسٹ میچوں میں کیریئر کے 8 ہزار رنز بھی مکمل کئے۔ مصباح نے اب تک چھ سنچریاں اور 26 نصف سنچریاں بنا رکھی ہیں۔</body>
</COUNTER_document>
