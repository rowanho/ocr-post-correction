<?xml version="1.0" encoding="UTF-8" standalone="no"?>
<COUNTER_document classification="PD" domain="foreign" filename="0329p.xml" newsdate="27.11.14" newspaper="jang" noofwordswithSWR="416" totalnoofsentences="10" totalnoofwords="677">
<headline>تنازعات سے پاک جنوبی ایشیا میرا خواب ہے ،ایک دوسرے کی بجائے غربت اور ناخواندگی سے لڑنا ہو گا ،نواز شریف خطے کے مسائل کے حل کے لئے رکن ممالک کو اپنی مخفی خوبیاں بروئے کار لانی چاہئے ،تنظیم کے عزم اور کامیابیوں میں فرق مٹانے اور اختلافات کو کم کرنے کی ضرورت ہے سارک کو نرم شرائط والے ویزا نظام سے مقاصد کے حصول میں سہولت ملے گی،وزیراعظم کا خطاب ،نیپال ،سری لنکا ،مالدیپ بنگلہ دیش اور بھوٹان کے سربراہان سے ملاقاتیں</headline>
<body>کھٹمنڈو (صالح ظافر،نیوز ایجنسیاں)وزیراعظم نواز شریف نے تنازعات سے پاک جنوبی ایشیاکا تصور پیش کر تے ہوئے خطہ کے ممالک پر زور دیا ہے کہ سارک ممالک کو ایک دوسرے سے بر سر پیکار ہونے کی بجائے غربت ،ناخواندگی،بیماری اور بری حکمرانی کیخلاف ملکر لڑنا چاہیے،ہمیں اپنی مخفی خوبیوں کو بروئے کار لانا چاہئے اور سماجی و اقتصادی تفاوت ،تخفیف غربت ،خواتین کو بااختیار بنانے ،صحت و تعلیم جیسے مسائل کو موثر طور پر حل کرنا چاہئے اس کے لئے قومی و علاقائی سطحوں پر قریبی رابطہ درکار ہے۔انہوں نے یہ بات بدھ کو یہاں جنوبی ایشیائی تنظیم برائے علاقائی تعاون (سارک)کے اٹھارویں سربراہ اجلاس سے خطاب کرتے ہوئے کہی ۔جبکہ و زیراعظم نواز شریف نے نیپال،سری لنکا ،مالدیپ ،بنگلہ دیش اور بھوٹان کے رہنماؤں سے دو طرفہ تعلقات کو مزید تقویت دینے کے لئے اہم ملاقاتیں کیں ۔کانفرس سے خطاب کرتے ہو ئے وزیراعظم نے کہا کہ ہمیں سارک کے عزم اور اس کی کامیابیوں کے درمیاں فرق کو مٹانے کی ضرورت ہے ،ہمیں اختلافات کو کم کرتے ہوئے اتفاق رائے اور سب سے بڑھ کر خطے کے عوام کی وسیع تر بھلائی کے لئے باہمی معاون اقدامات کو فروغ دینا چاہئے ،وزیرا عظم نواز شریف نے کہا کہ پاکستان سارک کو بہت اہمیت دیتا ہے ۔تنظیم امن،ترقی اور خوشحالی کے لئے خطے کے عوام کی امیدوں اور امنگوں پر پورا اترے ۔انہوں نے کہا کی اس خطے میں دنیا کی ایک چوتھائی کے قریب آبادی ہے اور یہ غربت ،بیماری اور نا خواندھی کا شکار ہے جہاں انسانی اور سمجی اشاریے نہایت نچلی سطح پر ہیں ،20فیصد سے زائد آبادی 25سے24سال کی اہم عمر کے درمیان ہے تاہم یہ خطہ قوت خرید کے لحاظ سے دنیا کی جی ڈی پی کا صرف 6فیصد ہے،یہ دنیا کی براہ راست غیر ملکی سرمایہ کا صرف 3فیصد حاصل کر پاتا ہے جبکہ ہم دنیا میں سب سے کم باہمی ہم آہنگی رکھنے والے خطوں میں سے ایک ہیں۔انہوں نے کہا کہ نرم شرائط والے ویزہ نظام سے ان مقاصد کے حصول میں بہت زیادہ سہولت ملے گی ،انہوں نے کہا کی پاکستان کی حکومت نے حال ہی میں وٖٖژن 2025کا آغاز کیا ہے جو سماجی اور انسانی سرمائے کو ترجیح دینے ،پائیدار اور ہمہ جہت نمو اور متوازن ترقی کے ذریعے ترقیاتی عمل میں عوام کو سر فہرست اہمیت دیتا ہے ۔انہوں نے کہا کہ سارک کے سماجی و اقتصادی ایجنڈے کی پیروی کرتے ہوئے ہمیں دیہی ترقی ،زرعی و سائل کی بنیاد کو وسعت دینے ،مقعدی امراض کی روک تھام کے لئے لائحہ ئمل کی تیاری ،صحت کے شعبے میں وسیع تراشتراک کار کے فروغ ،ناخواندگی کے خاتمے ،سائنسی و تکنیکی استعداد کار میں اضافے اور انفار میشن اور مواصلاتی ٹیکنالوجیز کے فروغ پر خصوصی توجہ پر کوز کرنی چاہئے ۔وزیراعظم نواز شریف نے کہا کہ جنوبی ایشیا ء کی اقتصادی ترقی قابل برداشت نرخ پر توانائی کی دستیابی سے بہت زیادہ منسلک ہے ،خطے میں دستیاب و افر توانائی ذرائع کے ساتھ ہمیں مقامی توانائی کی پیداواری صلاحیت کو بروئے کار لانے کے لئے اجتماعی تور پر توجہ دینے کی ضرورت ہے ،ہمیں بین العلاقائی تیل و گیس پائپ لائنوں کے لئے انتظامات پر بھی غور کرنا چاہئے ،انہوں نے کہا کہ جنوبی ایشیاء،مغربی ایشیاء اور وسطی ایشیاء کے سنگم پر اپنے منفرد محل و قوع کی بناء پر پاکستان خطے کے لئے قدرتی اقتصادی راہداری ہے ،علاقائی رابطے کا فروغ ہمارے ترقیاتی ایجنڈے میں سات ستونوں میں سے ایک ہے،موجودہ حکومت اس اقدام کی سر گرمی سے پیروی کر رہی ہے جو ایشیاء میں ترقی کے تین محرکات جنوبی ایشیایٗ ،چین اور وسطی ایشیاء کو ہم آہنگ کرنے کی صلاحیت رکھتا ہے۔</body>
</COUNTER_document>
