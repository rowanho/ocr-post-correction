<?xml version="1.0" encoding="UTF-8" standalone="no"?>
<COUNTER_document classification="PD" domain="foreign" filename="0482p.xml" newsdate="23.07.14" newspaper="daily_dunya" noofwordswithSWR="107" totalnoofsentences="8" totalnoofwords="160">
<headline>کشمیر ، تلنگانہ بھارت کا حصہ نہیں ،سرحد بدلی جائے،رکن لوک سبھا</headline>
<body>بھارتی ریاست تلنگانہ کے وزیر اعلیٰ کے چندرا شیکھر راؤ کی بیٹی اورلوک سبھا کی رکن کلوا کنٹلاکویتھا نے کہا ہے کہ جموں و کشمیر اور تلنگانہ بھارت کاحصہ نہیں ہیںنئی دہلی (اے پی پی)ان دونوں علاقوں پربھارت نے زبردستی قبضہ کررکھا ہے ۔ کویتھاتلنگانہ راشٹراسمیتی پارٹی کی نمائندگی کرتی ہیں ۔ ایک اخبار کو انٹرویو میں انہوں نے کہا کہ کشمیر اور تلنگانہ دونوں الگ الگ علاقے ہیں ۔ آزادی کے بعد ان دونوں علاقوں کو بھارت نے زبردستی ضم کر لیا ۔ انہوں نے کہاکہ ہمیں جموں و کشمیر کے بارے میں حقائق کو سامنے لانا چاہیے کیونکہ بعض علاقے بھارت کا حصہ نہیں تھے ۔ انہوں نے کہاکہ ہمیں اقرارکرتے ہوئے بین الاقوامی سرحدوں کو بدلنا چاہیے۔ مسئلہ کشمیر کے حل سے دفاعی بجٹ کم ہوگااور یہ رقم خواتین کی فلاح و بہبود اور غربت کے خاتمے جیسے حساس مسائل پر خرچ کی جاسکتی ہے۔</body>
</COUNTER_document>
