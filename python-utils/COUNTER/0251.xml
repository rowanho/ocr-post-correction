<?xml version="1.0" encoding="UTF-8" standalone="no"?>
<COUNTER_document classification="WD" domain="sports" filename="0251.xml" newsdate="01.07.14" newspaper="APP" noofwordswithSWR="82" totalnoofsentences="6" totalnoofwords="116">
<headline>جوناتھن ٹروٹ نے فٹنس مسائل سے نجات کے بعد ڈومیسٹک کرکٹ میں قدم رکھ دیا</headline>
<body>برمنگھم ۔ یکم جولائی (اے پی پی) انگلینڈ کرکٹ ٹیم کے مایہ ناز بلے باز جوناتھن ٹروٹ نے فٹنس مسائل سے نجات کے بعد ڈومیسٹک کرکٹ میں قدم رکھ دیا۔ وہ واروکشائر کی جانب سے نوٹنگھم شائر کے خلاف چار روزہ میچ کھیل رہے ہیں، میچ کی پہلی اننگز میں وہ محض 23 رنز سکور کر سکے۔ 33 سالہ ٹروٹ ذہنی تناؤ کی وجہ سے گزشتہ سال نومبر میں آسٹریلوی سرزمین پر کھیلی جانے والی ایشز سیریز کو ادھورا چھوڑ کر وطن واپس لوٹ گئے تھے۔ وہ انگلینڈ کی جانب سے 49 ٹیسٹ اور 68 ون ڈے میچز کھیل چکے ہیں۔</body>
</COUNTER_document>
