<?xml version="1.0" encoding="UTF-8" standalone="no"?>
<COUNTER_document classification="ND" domain="national" filename="0520p.xml" newsdate="18.10.14" newspaper="daily_islam" noofwordswithSWR="441" totalnoofsentences="18" totalnoofwords="723">
<headline>قومی مقاصد سے انحراف کے متحمل نہیں ہو سکتے،وزری اعظم</headline>
<body>لاہور(خبر ایجنسیاں)وزیر اعظم میاں محمد نواز شریف نے کہا کہ پاکستان اپنی سالمیت اور خود مختاری پر کوئی سمجھوتا نہیں کرے گا،مسلح افواج دہشت گردی کیخلاف بڑی قربانیاں دے رہی ہیں،قومی مقاصد سے انحراف کے متحمل نہیں ہوسکتے۔چین سے تعلقات کو نئ بلندیوں پر لے جانا چاہتے ہیں۔تفصیلات کے مطابق وزیر اعظم میاں نواز شریف نے جمعہ کو نیول وار کالج کی نئی عمارت کا افتتاح کیا۔اس موقع پر خطاب کرتے ہوئے وزیر اعظم نے کہا کہ پاک بحریہ سمندری حدود کی حفاظت کو یقینی بنا رہی ہے،بحریہ کا ملکی دفاع کے لیے بڑا اہن کردار ہے،مضبوط بحریہ ملکی دفاع کے لیے اہم جزو ہے،انہوں نے کہا کہ پاک بحریہ کی تمام تر ضروریات پورا کرکے انہیں کسی چیز کی کمی محسوس نہیں ہونے دیں گے کیونکہ مضبوط پاک بحریہ ملکی دفاع کے لیےبہت ضروری ہے۔وزیر اعظم نے کہا کہ پاکستان امن کا خواہاں ہےلیکن پاکستان اپنی سالمیت اور خوس مختاری پر کوئی سمجھوتا نہیں کرے گااور اس کے لیے پورے ملک میں دہشت گردوں کا پیچھا کیا جائے گااور انہیں ختم کیا جائے گا،دہشت گردی کو جڑ سے اکھاڑ پھینکیں گے،نواز شریف نے کہا کہ قومی ہدف کے حصول کے لیےپرعزم ہیں اور ملک میں انرجی بحران پر قابو پانے کے لیے مختلف چھوٹے بڑے منصوبوں پر کام جاری ہے اور بہت جلد ملک میں اندھیروں کا خاتمہ کر کے اجالا ہوگا۔نوازشریف نے کہا کہ ہم اپنی تاریخ کے انتہائی اہم دور سے گزر ریے ہیں ہماری جرات مند مسلح افواج انتہا پسندی اور دہشت گردی کی لعنت کے خاتمے کے لیے اپنی سر زمین پر کوشاں ہیں اور وہ بڑی قربانیاں دے رہی ہیں۔پاکستان اپنی سرحدوں کے اندر اور باہر امن چاہتا ہے تا کہ سماجی و اقتصادی ترقی کے مقاصد حاصل کیے جا سکیں۔ہم اپنی قومی مقاصد سے انحراف کے متحمل نہیں اس کے ساتھ ساتھ پاکستان اپنی سالمیت اور خود مختاری پر کوئی سمجھوتا نہیں کرے گا۔علاوہ ازیں وزیر اعظم سے چین کے سفیر سن وائی وونگ نےملاقات کی۔اس موقع پر وزیر اعظم محمد نواز شریف نے داخلی طور پر نقل مکانی کرنے والے افراد (آئی ڈی پیز)اور حالیہ سیلاب متاثرین کی مدد کے لیے چینی حکومت کی بر وقت معاونت کو سراہتے ہوئے اس جذبہ خیر سگالی کو دونوں ممالک کے درمیان حقیقی دوستی کا غماز قرار دیا ہے۔وزیر اعظم نے کہا کہ پاک چین اقتصادی راہداری کی تیز تر تعمیر اور دو طرفہ تعاون میں اضافے کے لیے چین کے ساتھ کام کرنےکے لیے تیار ہے۔چینی سفیر نے کہا کہ چینی حکومت پاکستان اور چین کے درمیان سدابہار اور کثیر الجہتی اسٹرٹیجک شراکت داری کو بہت زیادہ اہمیت دیتیہے اور ان روابط کو اپنی خارجی پالیسی میں ترجیح دیتے ہوئے پاکستان کے ساتھ دوستی اور ٹھوس تعاون کو فروغ دیتی رہے گی۔دریں اثنا وزیر اعظم نواز شریف کی صدارت میں اہم وفاقی وزرا کا مشاورتی اجلاس ہوا جس میں مجموعی ملکی،معاشی،سیاسی،صورتحال،چین کے 7 نومبر کو مجوزہ دورے،دھرنوں کے خاتمے،عوامی تحریک کے سر براہ طاہر القادری کی دھرنے کے خاتمے کے لیے اپنے خلاف مقدمات کی واپسی سمیت دیگر مطالبات سمیت اہم ایشوز پر غور کیا گیا۔اجلاس میں وزیر داخلہ چودھری نثار علی خان ،وزیر دفاع خواجہ آصف،وزیر اطلاعات سینیٹرپرویز رشید،وزیر خزانہ اسحق ڈار،وزیر منصوبہ بندی احسن اقبال،وفاقی وزیر سرحدی امور عبدالقادر بلوچ نے شرکے کی۔ذرائع کے مطابق اجلاس میں احسن اقبال نے عوامی تحریک کی قیادت کے ساتھ ہونے والے رابطوں کے حوالے سے شرکاکو اعتماد میں لیا اور بتایا کہ طاہر القادری کی طرف سے یہ پیغام دیا گیا ہے کہ ان کے دیگر مطالبات کے علاوہ حکومت کی طرف سے اسلام آباد اور پنجاب میں عوامی تحریک کی قیادت اور کارکنوں کے خلاف درج مقدمات واپس لیے جائیں۔ذرائع کے مطابق اس موقع پر یہ رائے دی گئ کہ یہ مقدمات فوری طور پر واپس لینا ممکن نہیں اس کے لیے حکومت کو اتحادی جماعتوں اورپیپلز پارٹی کے ساتھ مشاورت کرنا ہوگی اور اس کے بعد ہی کوئی حتمی جواب دیا جائے گا۔اس موقع پر وزیر اعظم نواز شریف کے نومبر میں مجوزی دورہ چین کے بارے میں تفصیلات طے کی گئیں اور یہ فیصلہ کیا گیا کہ اہم سرکاری افسران کی ایک اعلی سطحی ٹیم پیر کو چین روانہ ہو جائے گی جو چینی حکام سے بجلی کی پیداوار کے منصوبوں کے حوالےسے تفصیلات کو حتمی شکل دے گی اور ان معاہدوں پر وزیر اعظم کے دورہ چین کے موقع پر دستخط کیے جائیں گے۔</body>
</COUNTER_document>
