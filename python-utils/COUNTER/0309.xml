<?xml version="1.0" encoding="UTF-8" standalone="no"?>
<COUNTER_document classification="PD" domain="business" filename="0309.xml" newsdate="16.09.14" newspaper="APP" noofwordswithSWR="323" totalnoofsentences="15" totalnoofwords="447">
<headline>کراچی سٹاک ایکسچینج میں تیزی کا رجحان، کے ایس ای 100 انڈیکس 30180.30 پوائنٹس پر بند</headline>
<body>کراچی ۔ 16 ستمبر (اے پی پی) کراچی اسٹاک ایکسچینج (کے ایس ای) میں تیزی کا رجحان رہا، کے ایس ای 100 انڈیکس 110.17 پوائنٹس کے اضافہ سے 30180.30 پوائنٹس پر بند ہوا۔ تفصیلات کے مطابق کاروباری ہفتہ کے دوسرے روز منگل کو کراچی اسٹاک ایکسچینج میں حصص کی خرید و فروخت میں تیزی کا رجحان رہا اور کے ایس ای 100 انڈیکس 110.17 پوائنٹس کے اضافہ سے 30180.30 پوائنٹس پر بند ہوا جبکہ کے ایس ای 30 انڈیکس بھی 20.29 پوائنٹس کی تیزی سے 20817 پوائنٹس پر بند ہوا۔ مزیدبرآں کے ایس سی آل شیئر انڈیکس میں 80.84 پوائنٹس کا اضافہ رونماء ہوا جبکہ کے ایم آئی 30 انڈیکس میں بھی 132.74 پوائنٹس کی تیزی ریکارڈ کی گئی۔ بینکس ٹریڈ ایبل (بی اے ٹی آئی) انڈیکس 130.64 پوائنٹس کے اضافہ سے 17698.49 پوائنٹس پر بند ہوا تاہم آئل اینڈ گیس ٹریڈ ایبل (او جی ٹی آئی) انڈیکس 198.93 پوائنٹس کی کمی سے 22766.16 پوائنٹس پر بند ہوا۔ مارکیٹ میں مجموعی طور پر 406 کمپنیوں کے حصص کا لین دین ہوا جن میں سے 190 کمپنیوں کے حصص کی قیمتوں میں تیزی، 194 کمپنیوں کے حصص کے بھاؤ میں مندی اور 22 کمپنیوں کے حصص کی قیمتوں میں استحکام رہا۔ سب سے زیادہ تیزی یونی لیور فوڈز کے حصص کی قیمتوں میں ہوئی جس کے حصص کی قیمت 340 روپے کے اضافہ سے 8850 روپے پر بند ہوئی۔ اسی طرح باٹا پاکستان کے حصص کی سودے بھی 97 روپے کی تیزی سے 3150 روپے پر بند ہوئے۔ سب سے زیادہ مندی رفحان میز پروڈکٹس اور پیلپس مورس پاکستان کے حصص کی قیمتوں میں ہوئی۔ رفحان میز پروڈکٹس کے حصص کی قیمت 161.11 روپے کی مندی سے 10400 روپے اور پیلپس مورس پاکستان کے حصص کی قیمت بھی 36.09 روپے کی کمی سے 728.91 روپے رہ گئی۔ سب سے زیادہ کاروبار فیصل بینک کے حصص میں ہوا جو 2 کروڑ 33 لاکھ 90 ہزار 500 شیئرز رہا جس کی قیمت 17.80 روپے سے شروع ہو کر 18.62 روپے پر بند ہوئی۔ مجموعی طور پر 19 کروڑ 52 لاکھ 81 ہزار 730 حصص کا کاروبار ہوا جس کا تجارتی حجم 9 ارب 13 کروڑ 87 لاکھ 23 ہزار 43 روپے رہا۔ مارکیٹ کیپیٹل 70 کھرب 19 ارب 89 کروڑ 19 لاکھ 98 ہزار 249 روپے سے بڑھ کر 70 کھرب 31 ارب 78 کروڑ 63 لاکھ 31 ہزار 413 روپے ہو گیا۔ فیوچر ٹریڈنگ میں 128 کمپنیوں کے حصص کی قیمتوں میں تیزی، 15 کمپنیوں کے حصص کی قیمتوں میں مندی اور 3 کمپنیوں کے حصص کی قیمتوں میں استحکام رہا جبکہ 2 کروڑ 77 لاکھ 40 ہزار 702 حصص کا کاروبار ہوا</body>
</COUNTER_document>
