<?xml version="1.0" encoding="UTF-8" standalone="no"?>
<COUNTER_document classification="ND" domain="national" filename="0584p.xml" newsdate="19.09.14" newspaper="express" noofwordswithSWR="428" totalnoofsentences="28" totalnoofwords="667">
<headline>نو شہرو فیروز،جیکب آباد کے درجنوں دیہات زیر آب ،گدو ،سکھر اور کوٹری میں نچلے درجے کا سیلاب ،پنجاب میں متاثرین کی واپسی شروع چنیوٹ میں 3بچے نہاتے ڈوب کر جان بحق،پاک فضائیہ کاریسکیو آپریشن جاری ،انفراسٹر کچر کو 10ارب کا نقصان :پی ڈی ایم اے</headline>
<body>سکھر،لاہور،چنیوٹ،چناب نگر(اسٹاف رپوٹر،خبرنگار،سپیشل رپورٹر،مانیٹرنگ ڈیسک،نمائندگان ،نیوز ایجنسیاں)دریائے چناب کا پانی دریائے سندھ مین شامل ہونے کے بعد دریا کے تیور بگڑے ہوئے،کشمور،گھوٹکی اور پنوعاقل میں کچے کے درجنوں دیہات ڈوبے ہوئے ہیں ،مکین جان بچا کر علاقہ چھوڑ رہے ہیں ،پانی کی لیپٹ میں آئے علاقوں کا زمینی رابطہ کٹ گیا جبکہ پنجاب کے تمام دریاؤں سے پانی اترنا شروع ہو گیا ۔پنجاب میں تباہی مچانے کے بعد سیلابی ریلا اب سندھ میں زور دکھا رہا ہے۔گدو بیراج پر پانی کی سطح مسلسل بلند ہو رہی ہے۔محکمہ آبپاشی نے درمیانی درجہ کا سیلاب ڈیکلےئر کر دیا۔محکمہ آبپاشی کے مطابق گدو بیراجکے مقام پر فی الوقت درمیانی درجہ کا سیلاب ہے جس میں آئندہ 24سے48گھنٹوں کے دوران مذید اضافہ متوقع ہے تاہم اونچے درجہ کے سپر سیلاب کے امکانات معدوم ہو گئے ہیں۔گھوٹکی اور پنوعاقل میں کچے کے درجنوں دیہات پانی میں ڈوبے ہوئے ہیں۔ہیڈ پنجندپر پانی کی سطح بتدریج کم ہونے لگی تاہم جنوبی پنجاب کا بڑا علاقہ اب بھی سیلابی پانی میں ڈوبا ہوا ہے۔فلڈ فور کاسٹنگ ڈویژن کے مطابق دریائے سندھ میں اس وقت گدو،سکھر اور کو ٹری میں نچلے درجے کا سیلاب ہے۔جیکب آباد میں توڑی بند اور نواب شاہ میں گوٹھ طوطی زرداری کے مقام پر متاثرین کے لئے ریلیف کیمپ قائم کر دےئے گئے ہیں ۔مٹیاری بھی کچے کے علاقے سے لوگوں کو محفوظ مقامات کی جانب منتقل کیا جا رہا ہے۔دریائے چناب میں سیلابی کیفیت میں بتدریج کمی کے باوجود جنوبی پنجاب کا بڑا علاقہ اب بھی سیلابی پانی مین ڈوبا ہوا ہے۔جھنگ،اٹھارہ ہزاری،چنیوٹ،مظفر گڑھ ،رحیم یار خان اور اوچ شریف کے سینکڑوں دیہات میں کئی فٹ پانی کھڑا ہے۔بے رحم پانی سے بچنے کے لئے نقل مکانی کرنے والے افراد اب اپنے گھروں کو واپس جا رہے ہیں لیکن کئی سڑکیں بند ہونے پر انہیں شدید پریشانی کا سامنا ہے۔فیڈرل فلڈکمیشن نے کہا ہے کہ دریائے چناب میں پنجندہیڈور کس کے مقام پر اونچے درجے کا سیلاب ہے تاہم پانی کی سطح کم ہو رہی ہے۔ پنجندہیڈور کس کے مقام پر پانی کی آمد 3لاکھ 8ہزار کیوسک اور اخراج 3لاکھ کیوسک ہے۔جہلم راوی اور ستلج سمیت باقی دریا معمول کے مطابق بہہ رہے ہیں ۔رحیم یار خان ،راجن پور،خان گڑھ ،شجاع آباد اور شہر سلطان کے متاثرہ علاقوں میں بھی صورتحال جوں کی توں ہے۔پانی نے مزید کئے دیہات کو بھی لیپٹ میں لے لیا ہے۔ٹھٹھ سیال،مرادآباد اور بھٹہ پور سمیت مظفر گڑھ کے درجنوں علاقے بھی پانی میں ڈوبے ہوئے ہیں۔محکمہ موسمیات کے مطابق آئندہ چند روز کے دوران ملک کے بیشتر میدانی علاقوں میں موسم خشک اور گرم رہنے کا امکان ہے۔چنیوٹ کے تھانہ کا نڈیوال کے علاقہ کا نویں والا میں سیلابی پانی میں نہانے والے تین بچے ڈوب کر جاں بحق ہو گئے ۔پراونشلڈیزاسٹر مینجمنٹ اتھارٹی کے ڈائریکٹر جنرل ڈاکٹر احمد جاوید قاضی نے کہا ہے کہ سیلاب کے پانی سے انفرا سٹرجچر کو 10ارب سے زائد کا نقصان پہنچا ہے۔حکومت نے سیلاب اور بارشوں سے ہلاک ہونے والوں کے کواحقین میں 80فیصد ادائیگیاں مکمل کر لی ہیں۔اےئر چیف مارشل طاہر رفیق بٹ کی ہدایت ہر پاک فضائیہ جنوبی پنجاب کے سیلاب سے متاثرہ علاقوں میں ریسکیو آپریشن سر انجام دے رہی ہے۔پاک فضائیہ کا ایک C-130طیارہ پی اے ایف بیس نور خان سے 20000کلو گرام سے زائد کھانے پینے کی اشیاء لے کر پی اے ایف بیس ملتان پر اترا۔پاک فضائیہ کے 06ہیلی کاپٹر پہلے ہی ان علاقوں میں امدادی سرگرمیاں سر انجام دے رہے ہیں ضلع ملتان میں سیلابی پانی میں مسلسل کمی ا رہی ہے تاہم نشیبی علاقوں میں پانی کے باعث امدادی کاموں میں شدید مشکلات کا سامنا ہے ایک اور بچہ سیلابی پانی میں ڈوب کر جاں بحق ہو گیا۔پاک فوج کی جانب سے سیلاب زدہ علاقوں میں ریلیف وریسکیو آپریشن کے دوران اب تک 62ہزار326محصور افراد کو محفوظ مقامات پر منتقل کیا گیا ہے۔</body>
</COUNTER_document>
