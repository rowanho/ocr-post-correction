<?xml version="1.0" encoding="UTF-8" standalone="no"?>
<COUNTER_document classification="PD" domain="foreign" filename="0183.xml" newsdate="10.09.14" newspaper="APP" noofwordswithSWR="155" totalnoofsentences="10" totalnoofwords="242">
<headline>امریکی صدر کو 5 طالبان کو رہا کرنے کے فیصلے پرتنقید کا سامنا</headline>
<body>واشنگٹن ۔ 10 ستمبر (اے پی پی) 5 طالبان کو رہا کرنے کے فیصلے کے خلاف امریکی صدر بارک اوباما کو ارکان پارلیمنٹ نے شدید تنقید کا نشانہ بنایا۔ امریکی ارکان پارلیمنٹ نے کانگریس کو آگاہ کئے بغیر امریکی قیدی کے تبادلے میں 5 طالبان کو گوانتاناموبے سے رہا کرنے کے فیصلے پر صدر بارک اوباما پر شدید تنقید کی۔ 5 سال طالبان کی قید میں امریکی فوج کے سارجنٹ باوبرگ ڈل کی صحت اور زندگی کے بارے میں امریکی حکام فکر مند تھے اور اس کی جلد رہائی کیلئے انہوں نے تیزی سے تبادلے کا متنازعے معاہدہ کیا جس سے امریکہ کے سیاسی حلقوں میں ہلچل مچ گئی۔ سیاسی نقادوں نے صدر اوباما پر کانگریس کو نظرانداز کرنے کا الزام لگایا۔ ایوان نمائندگان میں 163 کے مقابلے میں 249 ووٹوں سے اوباما انتظامیہ کے خلاف قرارداد مذمت منظور کرتے ہوئے اسے اوباما انتظامیہ کی جانب سے قواعد کی پابندی میں ناکامی قرار دیا۔ انہوں نے کہا کہ قواعد کے مطابق گوانتاناموبے سے قیدیوں کی رہائی سے 30 روز قبل کانگریس کو آگاہ کرنا ضروری ہے۔ ری پبلکن کی متفقہ قرارداد کا 22 ڈیموکریٹ ارکان نے بھی ساتھ دیا۔ سپیکر جان بوہر نے قرارداد پر رائے شماری کے بعد کہا کہ اوباما انتظامیہ نے ہمارے دشمنوں کو مضبوط کیا ہے اور امریکہ کی قید سے 5 طالبان کمانڈروں کی رہائی سے اوباما انتظامیہ نے امریکہ کو غیرمحفوظ بنایا ہے۔</body>
</COUNTER_document>
