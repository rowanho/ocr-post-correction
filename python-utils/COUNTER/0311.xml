<?xml version="1.0" encoding="UTF-8" standalone="no"?>
<COUNTER_document classification="ND" domain="business" filename="0311.xml" newsdate="16.09.14" newspaper="APP" noofwordswithSWR="125" totalnoofsentences="7" totalnoofwords="158">
<headline>امریکی ڈالر، برطانوی پاؤنڈ اور یوروکی قدر میں اضافہ</headline>
<body>کراچی ۔ 16 ستمبر (اے پی پی) پاکستانی روپے کے مقابلے میں امریکی ڈالر سمیت یورپین ممالک کی اہم کرنسیوں بشمول برطانوی پاؤنڈ اور یورو کی قدر میں تیزی کا رجحان رہا۔ منگل کو امریکی ڈالر، برطانوی پاؤنڈ اور یورو کی قدروں میں بالترتیب 31 پیسے، 35 پیسے اور 19 پیسے کا اضافہ ہوگیا۔ نیشنل بینک آف پاکستان سے جاری کردہ اعداد و شمار کے مطابق امریکی ڈالر گذشتہ کاروباری روز کی قیمت فروخت 103.42 روپے سے بڑھ کر 103.73 روپے اور قیمت خرید 100.97 روپے سے بڑھ کر 101.27 روپے ہو گئی۔ مزیدبرآں برطانوی پاؤنڈ کی قیمت فروخت بھی 167.96 روپے سے بڑھ کر 168.31 روپے اور قیمت خرید 163.98 روپے سے بڑھ کر 164.32 روپے پر بند ہوئی۔ اعداد و شمار کے مطابق یورو کی قیمت فروخت 134.07 روپے سے بڑھ کر 134.26 روپے اور قیمت خرید 130.89 روپے سے بڑھ کر 131.08 روپے ریکارڈ کی گئی۔</body>
</COUNTER_document>
