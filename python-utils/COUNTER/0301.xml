<?xml version="1.0" encoding="UTF-8" standalone="no"?>
<COUNTER_document classification="WD" domain="sports" filename="0301.xml" newsdate="13.11.14" newspaper="APP" noofwordswithSWR="107" totalnoofsentences="7" totalnoofwords="171">
<headline>پاکستانی آل راؤنڈر محمد حفیظ کا باؤلنگ ایکشن مشکوک قرار</headline>
<body>ابوظہبی ۔ 13 نومبر (اے پی پی)نیوزی لینڈ کے خلاف پہلے ٹیسٹ میں شاندار فتح کے بعد پاکستانی آل راؤنڈر محمد حفیظ کے باؤلنگ ایکشن کو مشکوک قرار دے دیا گیا۔ آئی سی سی کے قوانین کے مطابق حفیظ کو اگلے 21 دنوں کے اندر ٹیسٹ دینا ہو گا تاہم حتمی نتائج آنے تک وہ باؤلنگ جاری رکھ سکتے ہیں۔ حفیظ نے آسٹریلیا کے خلاف دو ٹیسٹ میچوں کی سیریز میں 63 اور نیوزی لینڈ کے خلاف پہلے ٹیسٹ میں 22 اوورز کئے تھے۔ جمعرات کو ابوظہبی میں نیوزی لینڈ کے خلاف پہلے ٹیسٹ میں شاندار کامیابی کے بعد میچ آفیشلز نے حفیظ کے باؤلنگ ایکشن پر اعتراض کیا ہے اور انہوں نے اس حوالے سے رپورٹ پاکستانی ٹیم کے مینجر معین خان کے پاس جمع کرا دی ہے۔ اس سے قبل رواں برس اگست میں سعید اجمل کے باؤلنگ ایکشن پر بھی اعتراض کیا گیا تھا اور ان دنوں انہیں آئی سی سی کی جانب سے معطلی کا سامنا ہے۔</body>
</COUNTER_document>
