<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0177p.xml" newsdate="09.09.14" newspaper="daily_waqt" noofwordswithSWR="223" totalnoofsentences="2" totalnoofwords="318">
<headline>پاکستان کیخلاف سیریز کیلیئے آسٹریلوی ٹیموں کا اعلان</headline>
<body>سڈنی(وقت نیوز)آسٹریلیا نے پاکستان کے خلاف ٹیسٹ، ون ڈے اور ٹی ٹوینٹی سیریز کے لیے اپنی ٹیموں کا اعلان کردیا-ایرن فنچ کو جارج بیلی کی جگہ ٹی ٹوینٹی ٹیم کا کپتان مقرر کر دیا گیاجب ٹیسٹ اور ون ڈے میں مائیکل کلارک ہی قیادت کے فرائض سر انجام دیں گے-آسٹریلوی کپتان کلارک گزشتہ ہفتے زمبابوے میں ہونے والی سہ فریقی ٹورنامنٹ سے ہیمسٹرنگ انجری کی وجہ سے باہر ہو گئے تھے-آسٹریلوی کرکٹ بورڈ نے زخمی ہونے کے باوجود مائیکل کلارک کو ٹیسٹ اور ایک روزہ بین الاقوامی میچوں کے لیے کپتان مقرر کیا گیا ہے-اس سے قبل اطلاعات تھیں کہ پاکستان کے خلاف متحدہ عرب امارات میں کھیلے جانے والے میچوں کے لیے انھیں فٹ قرار نہیں دیا گیا تاہم ذرائع کا کہنا ہے کہ آسٹریلوی کرکٹ بورڈ ن کی صحت یابی کے لیے پر امید ہے اور اسی لیے انھیں ٹیسٹ اور ون ڈے کے لیے آسٹریلیا کاکپتان نامزد کیا ہے-اس کے علاوہ مچل سٹارک اور آل راونڈر گلین میکسویل بھی تینوں شعبوں میں کھیل رہے ہیں-اس دورے میں آسٹریلیا پاکستان کے خلاف دو ٹیسٹ، تین ایک روزہ اور ایک ٹی ٹوینٹی میچ کھیلے گا-سیریز کا آغاز 5 اکتوبر سے ٹی ٹوینٹی میچ سے ہو گا-ایک روزہ سیریز سات اکتوبر سے جب کہ ٹیسٹ سیریز 22 اکتوبر سے شروع ہو گی- آسٹریلوی 15 رکنی ٹیسٹ سکواڈ ان کھلاڑیوں پر مشتمل ہو گا-ٹیم کی قیادت مائیکل کلارک کر یں گی باقی کھلاڑیوں میں ایلکس ڈولن ،فلپ ہیوز،بریڈ ہیڈن،ناتھن لیون، مچل مارش،گلین میکسویل، سٹیواوکیف،مچل جانسن، کرس روجرز، پیٹر سڈل، سٹیو سمتھ،مچل سٹارک،ڈیوڈوارنر اور شین واٹسن شامل ہیں-جب کہ14 رکنی ون ڈےسکواڈمیں سین ایبٹ،جارج بیلی، جیمز فلنکر،ایرن فنچ ،بریڈ ہیڈن،ناتھن لیون،مچل مارش،گلین میکسویل،سٹیو سمتھ، مچل سٹارک،ڈیوڈوارنر اور شین واٹسن شامل ہیں-ٹی ٹوینٹی سکواڈ ان کھلاڑیوں پر مشتمل ہو گا ایرون فنچ کپتان، شان ایبٹ،کیمرون بوائس،پیٹ کمنز،جیمز فلنکر، بریڈ ہیڈن، مچل مارش،گلین میکسویل، کین رچرڈسن،سٹیو سمتھ، مچل سٹارک،ڈیوڈوارنر اور شین واٹسن شامل ہیں۔</body>
</COUNTER_document>
