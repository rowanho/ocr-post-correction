<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0325.xml" newsdate="26.11.14" newspaper="APP" noofwordswithSWR="78" totalnoofsentences="7" totalnoofwords="115">
<headline>ورلڈ سنوکر چیمپئن شپ،محمد سجاد لاسٹ 32 راؤنڈ میں (آج)ایکشن میں نظر آئیں گے</headline>
<body>نئی دہلی ۔26 نومبر (اے پی پی) پاکستانی کیوئسٹ محمد سجاد آئی بی ایس ایف ورلڈ سنوکر چیمپئن شپ لاسٹ 32 راؤنڈ میں (آج) جمعرات کو ایکشن میں نظر آئیں گے۔ سجاد ایونٹ میں اب تک ناقابل شکست ہیں۔ وہ لیگ میچوں میں بھی ناقابل شکست رہے تھے۔ سجاد نے لاسٹ 64 راؤنڈ میچ میں حریف سنگاپورین کیوئسٹ کو شکست دے کر لاسٹ 32 راؤنڈ میں جگہ بنائی تھی جہاں پر وہ آج جمعرات کو حریف ویلز کے کیوئسٹ ڈونے جونز کے مدمقابل ہوں گے۔ واضح رہے کہ آصف اور حمزہ اکبر شکستوں کے بعد ایونٹ سے باہر ہو چکے ہیں۔</body>
</COUNTER_document>
