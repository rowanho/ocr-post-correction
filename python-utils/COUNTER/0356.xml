<?xml version="1.0" encoding="UTF-8" standalone="no"?>
<COUNTER_document classification="WD" domain="sports" filename="0356.xml" newsdate="22.10.14" newspaper="APP" noofwordswithSWR="147" totalnoofsentences="7" totalnoofwords="197">
<headline>سری لنکا کا بھارت کے خلاف ابتدائی تین ون ڈے میچوں کیلئے ٹیم کا اعلان،لاہیروگاماگے ان،تھرامانے آؤٹ</headline>
<body>کولمبو ۔22 اکتوبر (اے پی پی) سری لنکا کرکٹ بورڈ کی سلیکشن کمیٹی نے بھارت کے خلاف ون ڈے سیریز کے ابتدائی تین میچوں کیلئے 15 رکنی ٹیم کا اعلان کر دیا۔لاہیرو گاماگے کو ٹیم میں شامل کر لیا گیا، لاہیرو تھرامانے جو اگست میں پاکستان کے خلاف کھیلی گئی ون ڈے سیریز میں سری لنکن ٹیم کے نائب کپتان تھے کو ڈراپ کر دیا گیا، دنیش چندیمل، رنگناہیراتھ اور انجرڈ فاسٹ باؤلر لاستھ مالنگا کو بھی نظر انداز کر دیا گیا۔ سری لنکن ٹیم رواں ماہ کے آخر میں بھارت کا دورہ کرے گی جہاں پر وہ میزبان ٹیم کے خلاف پانچ ایک روزہ میچوں کی سیریز کھیلے گی۔ اعلان کردہ سکواڈ میں اینجیلو میتھیوز کپتان، کوسل پریرا، تلکارتنے دلشان، اپل تھرنگا، کمارسنگاکارا، مہیلا جے وردھنے، اسہان پری ینجن، نیروشن ڈکویلا، تھسرا پریرا، نووان کولاسیکرا، ڈھمیکا پراساد، لاہیرو گاماگے، چتورنگا ڈی سلوا، سیکیوج پراسنا اور سوراج رندیو شامل ہیں۔ واضح رہے کہ ویسٹ انڈین ٹیم کے دورہ بھارت سے اچانک دستبردار ہونے کے بعد سری لنکا نے بھارت کے خلاف ون ڈے سیریز کھیلنے کی دعوت قبول کی تھی۔</body>
</COUNTER_document>
