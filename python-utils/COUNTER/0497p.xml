<?xml version="1.0" encoding="UTF-8" standalone="no"?>
<COUNTER_document classification="WD" domain="national" filename="0497p.xml" newsdate="09.07.14" newspaper="daily_dunya" noofwordswithSWR="138" totalnoofsentences="9" totalnoofwords="221">
<headline>حکومت چاہےتب بھی چارحلقےنہیں کھل سکتےفیصلہ ٹربیونلزکرینگے:الیکشن کمیشن الیکشن کمیشن چار حلقے کھولنے کا حکم نہیں دے سکتا ،اگر آئینی ترمیم کی جائے تو پھر حکومت کے پاس یہ اختیار آ سکتا ہے آرٹیکل 225کے تحت انتخابی عذرداری کی سماعت صرف ٹریبونلز ہی کرسکتے ہیں،الیکشن کمیشن کے ماتحت نہیں، بیان</headline>
<body>اسلام آباد (ثناء نیوز،آن لائن )الیکشن کمیشن آف پاکستان نے واضح کیا ہے کہ اگر حکومت چاہے بھی تو چار حلقے نہیں کھل سکتے ۔ الیکشن کمیشن چار حلقے کھولنے کا حکم نہیں دے سکتا ۔ حلقے کھولنے کا اختیار صرف الیکشن ٹریبونلز کے پاس ہے۔ نجی ٹی وی کے مطابق الیکشن حکام نے کہا ہے کہ اگر آئینی ترمیم کی جائے تو پھر حکومت کے پاس یہ اختیار آ سکتا ہے کہ وہ چار حلقے کھول سکے ۔الیکشن کمیشن حکام کے مطابق اگر حکومت حکم دے بھی تو کمیشن چار حلقے نہیں کھول سکتا ان چاروں حلقوں کے کیسز الیکشن ٹریبونلز میں زیر سماعت ہیں اس لئے الیکشن ٹریبونلز کے حکم پر ہی یہ حلقے کھولے جا سکتے ہیں ۔ الیکشن ٹریبونل نہ الیکشن کمیشن کے ماتحت ہے اور نہ ہی حکومت کے احکامات کے ۔ ٹربیونلز اپنے فیصلوں میں مکمل طور پر آزاد ہیں۔ آرٹیکل 225 کے تحت انتخابی عذرداری کی سماعت صرف ٹربیونلز ہی کر سکتے ہیں ، حکومت اور الیکشن کمیشن کا ٹربیونلز پر کوئی اختیار نہیں</body>
</COUNTER_document>
