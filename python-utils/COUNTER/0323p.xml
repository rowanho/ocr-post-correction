<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0323p.xml" newsdate="27.11.14" newspaper="daily_waqt" noofwordswithSWR="98" totalnoofsentences="10" totalnoofwords="173">
<headline>آسٹریلوی کھلاڑیوں ہیوز کی حالت ابھی بھی نا زک</headline>
<body>سڈنی (نیٹ نیوز)آسٹریلوی بیٹسمین فلپ ہیوز کی حالت ابھی بھی نازک ہے۔انھیں سڈنی میں ہونے والے میچ کے دوران منگل کو سر پر گیند لگنے سے شدید چوٹ آئی تھی۔25سالہ ہیوز سڈنی کے ایک ہسپتال میں ہیں۔گذشتہ روز شیفیلڈ شیلڈ کے ایک میچ کے دوران انھیں نیو ساتھ ویلز کے بولر شان ایبٹ کا بانسر لگا تھا جس کے نتیجے میں وہ پچ پر گر پڑے تھے ۔ہیوز کے سر کا سکین کیا گیا ہے۔ٹیم کے ڈاکٹر پیٹر برنکر نے کہا فلپ کی حالت میں کوئی تبدیلی نہیں آئی ہے اور ان کی حالت نازک ہے۔بائیں ہاتھ کے آسٹریلوی بیٹسمین کو سٹریچر پر میدان سے باہر لے جایا گیا اور پھر فوراایمبولنس پر ہسپتال منتقل کیا گیا ہے۔کرکٹ آسٹریلیا نے اس بات کی بھی تصدیق کی ہے کہ اس دور کے شیفیلڈ شیلڈ میچوں کو منسوخ کر دیا گیا ہے۔نیوساتھ ویلز کے نائب کوچ اور آسٹریلیا کے سابق فاسٹ بولر جیف لاسن نے کہا کہ کھلاڑی اور سٹاف ان کے لیے بہت پریشان ہیں۔</body>
</COUNTER_document>
