<?xml version="1.0" encoding="UTF-8" standalone="no"?>
<COUNTER_document classification="WD" domain="national" filename="0432p.xml" newsdate="11.08.14" newspaper="nawa-e-waqt" noofwordswithSWR="151" totalnoofsentences="6" totalnoofwords="228">
<headline>عمران نے آزادی مارچ کیلئے غلط وقت کا انتخاب کیا، 59 فیصد شہریوں کی رائے</headline>
<body>اسلام آباد (آن لائن) پاکستانی شہریوں کی اکثریت نے تحریک انصاف کے آزادی لانگ مارچ کیلئے منتخب کئے گئے وقت کو غلط جبکہ طاہر القادری کے انقلاب پروگرام کو ڈرامہ قرار دیدیا۔ اکثریت کا خیال ہے کہ طاہر القادری کا انقلاب پروگرام پاکستان کو خانہ جنگی کی جانب لے جا سکتا ہے۔ پاکستان انٹرنل سیچویشن سنٹر آف ریسرچ (پیس کور ) کی سروے میں ملک بھر میں مختلف شعبہ ہائے زندگی سے تعلق رکھنے والے 3281افراد نے رائے کا اظہار کیا۔59 فیصد پاکستانیوں کا خیال ہے کہ عمران خان اور تحریک انصاف نے آزادی مارچ کیلئے غلط وقت کا انتخاب کیا ہے جبکہ38 فیصد پاکستانیوں کا خیال اسکے برعکس ہے، انکا کہنا تھا کہ نوازشریف اور انکی حکومت نے ملک کو مذاق بنا رکھا ہے، اسلئے انکی حکومت کے خاتمے کیلئے تحریک انصاف کا لانگ مارچ بہر صورت درست اقدام ہے، 71فیصد پاکستانیوں کے مطابق موجودہ حالات میں طاہر القادری کا انقلاب پروگرام ملک کو صرف اور صرف افراتفری کی جانب ہی لے جا سکتا ہے جس سے پاکستان بھی عرب ملکوں کی طرح خانہ جنگی کا شکار ہو سکتا، 16فیصد پاکستانی طاہر القادری کو غیرسنجیدہ قرار دیتے ہوئے انکے کسی بھی پروگرام پر بات کرنا ہی فضول قرار دیتے ہیں۔ صرف8فیصد افراد کو خیال ہے کہ ملک کو تبدیلی کی ضرورت ہے۔</body>
</COUNTER_document>
