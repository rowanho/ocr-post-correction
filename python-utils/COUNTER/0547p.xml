<?xml version="1.0" encoding="UTF-8" standalone="no"?>
<COUNTER_document classification="PD" domain="national" filename="0547p.xml" newsdate="24.10.14" newspaper="daily_dunya" noofwordswithSWR="144" totalnoofsentences="8" totalnoofwords="195">
<headline>لال مسجد آپریشن،دوسری ایف آئی آر کیلئے درخواست قابل سماعت قرار لال مسجد آپریشن کی دوسری ایف آئی آر درج کرنے کے متعلق درخواست کی سماعت جمعرات کو اسلام آباد کی مقامی عدالت میں ہوئی۔</headline>
<body>اسلام آباد(خصوصی رپورٹر ،اپنے سٹاف رپورٹر سے ) سیشن جج ویسٹ نے لال مسجد آپریشن کی دوسری ایف آئی آر درج کرنے کے متعلق شہدافاؤنڈیشن کی درخواست کو قابل سماعت قرار دیتے ہوئے ایڈیشنل سیشن جج سکندر خان کو سماعت کے لئے بھیج دی۔ایڈیشنل سیشن جج سکندر خان کل سماعت کریں گے ۔ تفصیلات کے مطابق سیشن جج ویسٹ نذیر احمد نے شہدا فاؤنڈیشن کے رہنما جان محمد قریشی کی جانب سے دائر کی جانے والی درخواست کی سماعت کی۔شہدا فاؤنڈیشن کی جانب سے ملک عبدالحق ایڈووکیٹ عدالت میں پیش ہوئے ۔اس موقع پر پرویزمشرف کے وکیل اختر شاہ اور ایس ایچ او تھانہ آبپارہ خالد اعوان بھی عدالت میں موجود تھے ۔ سیشن جج نذیر احمد نے اپنے فیصلے میں ایڈیشنل سیشن جج سکندر خان کو ہدایت کی کہ وہ 25اکتوبر کو شہدا فاؤنڈیشن کی درخواست کی سماعت کرتے ہوئے فریقین کے وکلا کے حتمی دلائل سننے کے بعد دوسری ایف آئی آر درج کرنے کے متعلق فیصلہ سنائیں۔</body>
</COUNTER_document>
