<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0123.xml" newsdate="06.09.14" newspaper="APP" noofwordswithSWR="245" totalnoofsentences="17" totalnoofwords="319">
<headline>پلیسز، آملہ اور ویلیئرز کی شاندار بیٹنگ،جنوبی افریقہ نے آسٹریلیا کو شکست دے کر سہ ملکی ون ڈے سیریز جیت لی ڈیل سٹین میچ اور پلیسز سیریز کے بہترین کھلاڑی قرار پائے</headline>
<body>ہرارے ۔ 06 ستمبر (اے پی پی) پلیسز، آملہ اور ویلیئرز کی شاندار بیٹنگ کی بدولت جنوبی افریقہ نے سہ ملکی ون ڈے سیریز جیت لی۔ جنوبی افریقہ نے فیصلہ کن معرکے میں آسٹریلیا کو 6 وکٹوں سے شکست دی۔ فاتح ٹیم نے 218 رنز کا ہدف 41 ویں اوور میں 4 وکٹوں پر حاصل کیا۔ پلیسز نے ایک مرتبہ پھر کینگروز باؤلرز کو آڑے ہاتھوں لیا، پلیسز نے ڈٹ کر کینگروز باؤلرز کا مقابلہ کیا اور 96 رنز کی اننگز کھیل کر اپنی ٹیم کو فتح سے ہمکنار کرایا۔ ویلیئرز 57 رنز بنا کر ناقابل شکست رہے۔ ہاشم آملہ 51 رنز بنا کر آؤٹ ہوئے۔ ڈیل سٹین میچ اور پلیسز سیریز کے بہترین کھلاڑی قرار پائے۔ ہفتہ کو ہرارے سپورٹس کلب میں کھیلے گئے سہ ملکی ون ڈے سیریز کے فائنل میچ میں آسٹریلوی ٹیم نے پہلے کھیلتے ہوئے مقررہ اوورز میں 9 وکٹوں پر 217 رنز بنائے، ایرون فنچ 54 رنز کے ساتھ ٹاپ سکورر رہے، فلیپ ہیوز 15، سٹیون سمتھ 10، کپتان جارج بیلی 12، مچل مارش 27، گلین میکسویل صفر، بریڈ ہیڈن 6، جیمز فالکنر 39، مچل جانسن 6 رنز بنا کر آؤٹ ہوئے۔ مچل سٹارک 29 رنز بنا کر ناٹ آؤٹ رہے۔ ڈیل سٹین نے 4، مورنے مورکل اور ویان پارنیل نے دو، دو اور عمران طاہر نے ایک وکٹ حاصل کی۔ جواب میں پروٹیز ٹیم نے مطلوبہ ہدف 41 ویں اوور کی 5 ویں گیند پر 4 وکٹوں پر پورا کیا۔ پلیسز 96 رنز کے ساتھ نمایاں رہے۔ اے بی ڈی ویلیئرز 57 رنز بنا کر ناقابل شکست رہے۔ ہاشم آملہ 51، کوئنٹن ڈی کوک 7 اور ویان پارنیل 6 رنز بنا کر آؤٹ ہوئے۔ مچل جانسن، گلین میکسویل، جیمز فالکنر اور سٹیون سمتھ نے ایک، ایک کھلاڑی کو آؤٹ کیا</body>
</COUNTER_document>
