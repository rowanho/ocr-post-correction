<?xml version="1.0" encoding="UTF-8" standalone="no"?>
<COUNTER_document classification="ND" domain="national" filename="0553p.xml" newsdate="01.05.15" newspaper="jang" noofwordswithSWR="184" totalnoofsentences="4" totalnoofwords="266">
<headline>چار سدہ، آفتاب شیر پاؤ کے قافلے پر ایک اور خودکش حملہ،اہلکار شہید</headline>
<body>چارسدہ(نمائندہ جنگ)قومی وطن پارٹی کے سر براہ آفتاب احمد خان شیر پاؤ چوتھی بار حملہ میں بال بال بچ گئے،چار سدہ کے علاقہ عمر زئی میں آفتاب شیر پاؤ کے قافلے پرخودکش حملے میں ایک پولیس اہلکار معمولی زخمی ہوا۔صدر اور وزیر اعظم نے واقعےکی مذمت کے ہےجبکہ میاں نواز شریف نے اس واقعے کی رپورٹ طلب کر لی ہے، ڈسٹرکٹ پولیس آفیسرچارسدہ شفیع اللہ خان کے مطابق آفتاب احمد خان شیر پاؤ پارٹی کے سابق نائب صوبائی صدر عالم زیب عمر زئی شہید کی پانچویں برسی کی تقریب سے خطاب کے بعد ساڑھے پانچ بجے جلسہ گاہ سے نکل کر پشاور جا رہے تھے کی پونے 6 بجے علاقہ ترنگزئی میں گورنمنٹ ہائی سکول کے سامنے خود کش حملہ آور نے انکے قافلے پر فائرنگ شروع کر دی،اس موقع پر شیر پاؤ کے قافلے میں شامل کوئیک ریسپانس فورس کے اہلکاروں نے حملہ آور پر جوابی فائرنگ کردی جس کے نتیجے میں وہ زخمی ہوگیاتاہم جونہی پولیس اہلکار خودکش حملہ آور کو گرفتار کرنے کیلئے آگے بڑھے تو اس نے خود کو دھماکے سے اڑادیا جس کے نتیجے میں ایک پولیس اہلکار شکیل معمولی زخمی ہوا، خودکش بمبار سے دو ہینڈ گرنیڈ اور ایک نائن ایم ایم پستول بھی برآمد ہوا۔حملے کے بعد اپنے رد عمل کا اظہار کرتے ہوئے انکے صاحبزادے سکندر شیر پاو نے کہا کہ خودکش حملے اور بم دھماکےہمارے حوصلے کم نہیں کر سکتے،آپریشن ضرب عضب کے آغاز میں دہشت گرد منتشر اور کمزور ہو گے تھےلیکن اب دہشت گرد دوبارہ منظم ہو کر کارروائیاں کر رہے ہیں۔</body>
</COUNTER_document>
