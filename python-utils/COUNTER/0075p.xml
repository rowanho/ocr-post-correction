<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0075p.xml" newsdate="05.10.14" newspaper="daily_waqt" noofwordswithSWR="214" totalnoofsentences="16" totalnoofwords="349">
<headline>حفیظ زخمی، پاک آسٹریلیا سیریز سے آؤٹ</headline>
<body>شارجہ (وقت نیوز) شارجہ میں پاکستان کرکٹ ٹیم کے پریکٹس میچ کے دوران آل راؤنڈ ر محمد حفیظ کے ہاتھ میں گیند لگنے سے چوٹ لگ گئی جس پر کئی ٹانکے بھی لگے ہیں ۔انجری کے باعث محمد حفیظ آسٹریلیا کے خلاف سیریز سے آؤٹ ہو گئے ہیں۔وہ آج آسٹریلیا کے خلاف ہونے والے ٹی 20 میچ میں شرکت نہیں کر سکیں گے جبکہ ان کی ون ڈے سیریز میں شرکت بھی مشکوک ہوگئی ہے۔محمد حفیظ کی جگہ ذولفقار بابر یا سمیع اسلم کو ٹیم میں شامل کئے جانے کا امکا ن ہے ۔ بیٹسمین سمیع اسلم لاہور میں اوپنر کے طور پر کھیلتے ہیں ۔پاکستان اور آسٹریلیا کے درمیان کر کٹ سیریزکا واحد ٹی توینٹی میچ آج دبئی میں کھیلا جائے گا جس سے قبلہی پاکستانی کرکٹ ٹیم کو محمد حفیظ کے زخمی ہونے سے دھچکا لگا ہے ۔حفیظ کو جمعے کے روزشارجہ میں پریکٹس میچ کے دوران ہتھیلی پر زخم آیا ہے ۔برطانوی خبر رساں ادارے روئٹرز نے پاکستان کرکٹ بورڈ کے ایک ترجمان کے حوالے سے بتایا ہے کہ حفیظ کی ہتھیلی پر پانچ ٹانکے لگے ہیں ۔اور ڈاکٹرز کے مطابق انہیں ٹھیک ہو نے میں دو ہفتے لگیں گے ۔پی سی بی کی مینجمنٹ کمیٹی کے مطابق محمد حفیظ کے سیریز مین شرکت کے امکان ختم ہو گئے ہیں اور اس وجہ سے انہیں وطن واپس بھیجنے کا فیصلہ کیا ہے ۔پی سی بی نے محمد حفیظ کی جگہ سپنر ذولفقار بابر اور اوپننگ بلے باز سمیع اسلم کو سکواڈ میں شامل کیا ہے ۔آسٹریلیا کے خلاف ایک مشکل سیریز میں پاکستان و پہلے ہی آف سپنر سعید اجمل کی خدمات حاصل نہیں ہیں ۔کرکٹ کے نگران ادارے آئی سی سی نے سعید اجمل کے باؤلنگ ایکشن کو غیر قانونی قرار دیتے ہوئے ان پر بین الاقوامی میچ کھیلنے پر پابندی عائد کر دی ہے ۔سیریز کے تین ون ڈے انٹرنیشنل سات،دس اور12 اکتوبر کو بالترتیب شارجہ،دبئی اور ابو ظہبی میں کھیلے جائیں گے ۔پہلا ٹیسٹ 22سے26 اکتوبر تک دبئی میں ہوگا جبکہ ابوظہبی 30 اکتوبر سے تین نومبر تک ہونے والے دوسرے ٹیسٹ کی میزبانی کرے گا۔</body>
</COUNTER_document>
