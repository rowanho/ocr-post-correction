<?xml version="1.0" encoding="UTF-8" standalone="no"?>
<COUNTER_document classification="WD" domain="sports" filename="0156.xml" newsdate="25.11.14" newspaper="APP" noofwordswithSWR="118" totalnoofsentences="7" totalnoofwords="183">
<headline>باؤنسر لگنے سے آسٹریلوی بلے باز فلپ ہیوز کی حالت تشویشناک</headline>
<body>سڈنی۔25 نومبر (اے پی پی) آسٹریلوی اوپنر فلپ ہیوز ڈومسٹک میچ کے دوران سر پر گیند لگنے سے شدید زخمی ہوگئے جن کی حالت تشویشناک ہے۔ تفصیلات کے مطابق گزشتہ روز سڈنی کرکٹ گراؤنڈ میں نیو ساؤتھ ویلز اور ساؤتھ آسٹریلیا کے مابین شروع ہونے والے چار روزہ میچ کے پہلے روز اوپننگ بیٹسمین فلپ ہیوز کو فاسٹ باؤلر شان ایبٹ کی ایک برق رفتار گیند سر پر جا لگی جس کے باعث وہ زمین پر گر پڑے اور انہیں فوری طور پر ایمبولینس کے ذریعے سڈنی کے ونسنٹ ہسپتال منتقل کردیا گیا۔ ہسپتال کے ترجمان ڈیوڈ فیکر نے تصدیق کی ہے کہ فلپ ہیوز کی حالت تشویشناک ہے اور انہیں آئی سی یو میں رکھا گیا ہے۔ ان کا کہنا ہے کہ بلے باز کے سر کی سرجری کی گئی ہے جس کے باوجود ان کی حالت سنبھل نہیں رہی تاہم آئندہ 48 گھنٹے ان کے لئے انتہائی اہم ہیں۔ واضح رہے کہ فلپ ہیوز 26 ٹیسٹ، 25 ون ڈے اور ایک ٹی 20 میں آسٹریلیا کی نمائندگی کر چکے ہیں</body>
</COUNTER_document>
