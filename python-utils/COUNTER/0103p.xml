<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0103p.xml" newsdate="07.08.14" newspaper="express" noofwordswithSWR="545" totalnoofsentences="3" totalnoofwords="811">
<headline>گال ٹیسٹکے پہلے دن پاکستانی اسٹار نے شاندار سنچری سے ٹیم کی پوزیشن مستحکم بنا دی ،56پر3 وکٹیں گرنے پر مصباح الحق کے ساتھ100 رنز کی شراکت ففٹی میکر اسد کے ہمراہ بھی سنچری پارٹنرشپ، ناقابل شکست 133رنز سے آج دوبارہ اننگز شروعکرینگے،قسمت نے بھی خوب ساتھ دیا ،ٹیم کے 261پر4 پلیئرز آؤٹ</headline>
<body>گال(اسپورٹس ڈیسک)گال ٹیسٹ کے پہلے دن سری لنکنبولرز سر دھنتے رہ گئے مگر دیوار یونس نہ گر سکی،پاکستانی اسٹار نے شاندار سنچری سے ٹیم کی پوزیشن مستحکم بنا دی ،سینئر بیٹسمین نے اپنے 90ویں میچ میں کیر ےئر کی24 ویں تھری فگر اننگز سجائی ،56پر3 وکٹیں گرنے کے بعد یونس نے مصباح الحق کے ساتھ سکور میں100 رنز کا اضافہ کیا ،انھوں نے اسد شفیق کے ساتھ بھی105 رنز کی شراکت بنائی ،بیٹسمین نے فارم میں واپسی کا اعلان کرتے ہوئے 55ناٹ آؤٹ کی اننگز سجائی ،36سالہ سینئر ساتھی ناقابل شکست133 رنز کے ساتھ فخر سے سر اٹھا کر پویلین واپس آئے،اننگز کے دوران قسمت نے بھی یونس کا بھر پور ساتھ دیا ،کم روشنی کے سبب2 اوورز قبل کھیل ختم کر دیا گیا ،مہمان سائیڈ نے4 وکٹ پر261رنز اسکور کیے،قبل ازیں گیلی آؤٹ فیلڈکی وجہ سے آدھے گھنٹے کی تاخیر سے میچ کا آغاز ہوا تھا،میزبان بولرز پرساد اور ہیراتھ2 ،2وکٹیں لینے میں کامیاب رہے۔تفصیلات کے مطابق6 ماہ سے زائد عرصے کے بعد اولین پاکستانی ٹیسٹ کا ٹاس مصباح الحق نے جیتا ،انھوں نے پہلے بیٹنگ کا اعلان کرتے ہوئے اسے مشکل فیسلہ بھی قرار دیا،شارجہ ٹیسٹ کی پلیئنگ الیون بر قرار رکھی گئی ،رات کی بارش کے سبب آؤٹ فیلڈگیلی تھی جس کے سبب کھیل آدھے گھنٹے کی تاخیر سے شروع ہوا ،خرم منظور اور احمد شہزاداننگز کاآغاز کرنع گال انٹرنیشنل گراؤنڈ میں داخل ہوئے،ایرنگا نے پانچویں ہی گیند پر ایل بی ڈبلیوکی زور دار اپیل سے خرم کی سانسیں بے ترتیب کر دیں،ایسے میں امپائر نے سر نفی میں ہلا کر ان کے اوسان بحال کیے،احمد شہزاد (4)نے پرساد کی پہلی ہی گیند کو باؤنڈری کی سیر کرا دی مگر ایک بال بعد ان سائیڈ ایج پر اسٹمپ محفوظ نہ رہی،نئے بیٹسمین اظہر علی نے پرساد کی 3گیندوں پر2 چوکے لگا کر اعتماد ظاہر کیا ،بولر نے اس کا بدلہ خرم سے لیا جنہوں نے ایل بی ڈبلیو قرار پانے سے قبل صرف ٹیم رنز بنائے ،یوں پاکستانی اوپنرز کی کارکردگی میں عدم تسلسل بر قرار رہا ،19رنز پر2 وکٹیں گرنے کے بعد اظہر اور یونس خان نے اننگز کو استحکام دینے کی کوشش شروع کر دی،نوجوان بیٹسمین کا سکور30 پر پہنچا تھا کہ ہیراتھ کی ایک گیند نے بیلز اڑا دیں ،56پر3 وکٹیں گرنے کے بعد یونس کو دوسرے تجربہ کار بیٹسمین مصباح الحق نے جوائن کیا ہر بار کی طرح اس بار بھی دونوں نے ذمہ دار کے کھیلتے ہوئے ٹیم کع مشکلات سے نکالنا شروع کیا ،کچھ دیر بعد دونوں بیٹسمین ساتھی کھلاڑیوں کے ساتھ کھانا کھانے کے لیے ڈریسنگ روم گئے،کپتان نے اپنا پہلا رن 17ویں گیند پر بنایا،اس سے قبل ان کے خلاف ایل بی ڈبلیو کی اپیل مسترد ہونے پر میتھیوزریویو بھی گنوا چکے تھے ،یونس کی اننگز دفاع اور جارحیت کا بہترین امتزاج نظر آئی،وہ مسلسل سری لنکن بولرز کے صبر کا امتحان لیتے رہے ،41ویں اوور میں انھوں نے جب پریراکی مسلسل2 بالز پر چوکے لگانے کے بعد مزید دو رنز بٹورے تو نصف سنچری مکمل ہو چکی تھی ،جلد ہی سکور بورڈ پر پاکستانی ٹیم کے100 رنز بھی جگمگانے لگے ،دونوں سینئرز بیٹسمین نے اطمینان سے چائے نوش کی کیونکہ ٹیم اس وقت تک140 رنز بنا چکی تھی ،اگلے سیشن میں یونس اور مصباح کے درمیان سنچری شراکت کی بھی تکمیل ہو گئی ،مصباح100 رنز تو نہ بنا سکے البتہ اتنی گیندوں کا سامنا ضرور کر لیا ،ہیراتھ کی ایک گیند اتنی ٹرن ہوئی کہ سب حیران رہ گئے،وکٹ کیپر ڈکویلاکے گلوز میں جانے سے قبل وہ بیٹ کو کھو چکی تھی،ایسے میں مصباح کے پاس مایوسی سے سر جھٹکنے کے سوا کوئی چارہ نہ رہا ،انھوں نے31 رنز سکور کیے ،گذشتہ10 اننگز میں 17.88کی اوسط سے رنز بنانے والے اسد شفیق اس بار فارم میں نظر آئے ،انھوں نے ٹاپ بولر ہیراتھ کو چھکا اور چوکا رسید کر کے عزائم ظاہر کیے ،اس دوران یونس نے میتھوز کی گیند پر سنگل سے کیرئیر کی 24ویں سنچری مکمل کر لی،انھوں نے بیٹ اٹھا کر شائقین کی داد کا جواب دیا ،ڈریسنگ روم میں موجود ساتھی پلیئرز بھی نشستوں سے اٹھ کر تالیاں بجاتے نظر آئے ،ٹیم کی ڈبل سنچری 73.1 اوورز میں مکمل ہوئی ،88اوورز بعد کم روشنی کے سبب پہلے دن کا کھیل ختم کر دیا گیا ،اس وقت تک پاکستانی ٹیم نے4 وکٹ پر 261رنز سکور کیے ،یونس خان نے ناقابل شکست 133رنز کیلیے228 گیندوں کا سامنا کیا ،انھو ں نے11 چوکے اور ایک چھکا لگایا، اسد شفیق پر55 ناٹ آؤٹ رہے،یہ10 اننگز بعد ان کی پہلی اور کیرئیر کی نویں ففٹی ہے،وہ اور یونس پانچویں وکٹ کیلیے105 رنز جوڑ چکے ہیں ،دھمیکا پرساد نے 54اورر انگانا ہیراتھ نے68 رنز دے کر2،2وکٹیں حاصل کیں۔</body>
</COUNTER_document>
