<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0303.xml" newsdate="13.11.14" newspaper="APP" noofwordswithSWR="239" totalnoofsentences="12" totalnoofwords="337">
<headline>سیف ویمن فٹ بال چیمپئن شپ، دفاعی چیمپئن بھارت اور بنگلہ دیش کی ٹیموں نے اپنے ، اپنے میچز جیت لئے</headline>
<body>اسلام آباد ۔ 13 نومبر (اے پی پی) تیسری سیف ویمن فٹ بال چیمپئن شپ میں دفاعی چیمپئن بھارت اور بنگلہ دیش کی ٹیموں نے اپنے ، اپنے حریفوں کو شکست دے میچز جیت لئے، جناح سٹیڈیم میں کھیلے گئے تیسر ے روز دفاعی چیمپئن بھارت کی ٹیم نے مالدیپ کو ایک یکطرفہ مقابلے کے بعد 8گولوں سے ہرا کر فتح کے سفر آغاز کیا۔ ٹورنامنٹ کی پہلی ہیٹ ٹرک انڈین کھلاڑی بالا دیوی نے مکمل کی جبکہ مالدیپ کی ٹیم بھارت کے خلاف بے بس دکھائی دی اور وہ کوئی بھی گول کرنے میں ناکام رہی۔پہلے میچ کے موقع پر مالدیپ کے ہائی کمشنر سنیل احمد،میجر جرنل(ر)موسی ٰ علی جلیل مہمان خصوصی تھے ، اس موقع پر پاکستان فٹ بال فیڈریشن کے ڈائریکٹر کرنل (ر) فرست علی شاہ، یوتھ ڈویلپمنٹ آفیسر محمد عرفان خان نیازی بھی موجود تھے۔پہلے میچ میں وقفے تک انڈین ٹیم کوایک گول کی برتری حاصل تھی دوسرے ہاف میں بھارت کے کھلاڑیوں نے گولوں کی بوچھاڑ کرتے ہوئے مقابلہ8گولوں سے جیت لیا۔فاتح ٹیم کی جانب سے بالا دیوی نے چار گول کرکے اپنی ہیٹ مکمل کی، کملا دیوی نے دو جبکہ جؤٹی بوریٹ بیم بیم دیوی اور کملا دیوی ایک، ایک گول سکورکیا۔ دوسرے میچ میں بنگلہ دیش نے بھی ایک یکطرفہ مقابلے کے بعد ایک کے مقابلے میں چھ گول سے ہرا دیا۔ وقفے تک بنگلہ دیش کو افغانستان کے خلاف ایک کے مقابلے میں دو گول سے برتری حاصل تھی ، دوسرے ہاف میں بنگلہ دیش نے مزید چار گول کرکے مقابلہ ایک ، چھ سے جیت لیا۔فاتح ٹیم کی جانب سے سری متی کرشنارانی نے تین جبکہ مینومارما، صبینہ خاتون اور مسمات، نے ایک، ایک گول کیا جبکہ افغانستان کی جانب سے مرجان نے واحد گول کیا۔( آج) جمعہ کو دو میچ کھیلے جائیں گے۔ پہلا میچ بھوٹان کا مقابلہ سری لنکا سے دن گیارہ بجے جبکہ دوسرا میچ پاکستان کا مقابلہ نیپال سے دوپہر ڈھائی بجے ہوگا</body>
</COUNTER_document>
