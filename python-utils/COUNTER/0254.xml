<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0254.xml" newsdate="01.07.14" newspaper="APP" noofwordswithSWR="104" totalnoofsentences="6" totalnoofwords="166">
<headline>میچ فکسنگ میں ملوث کیوی بیٹسمین لو ونسنٹ پر تاحیات پابندی عائد کردی گئی</headline>
<body>ویلنگٹن ۔ یکم جولائی (اے پی پی) میچ فکسنگ میں ملوث نیوزی لینڈ کرکٹ ٹیم کے سابق بیٹسمین لو ونسنٹ پر تاحیات پابندی عائد کردی گئی۔ ذرائع ابلاغ کے مطابق 35 سالہ لو ونسنٹ نے آئی سی سی کے اینٹی کرپشن سیل میں دستاویزات جمع کرائے جس میں کہا گیا کہ انہوں نے 2008 سے 2012 کے درمیان متعدد میچز میں فکسنگ میں ملوث رہے جبکہ انہوں نے انگلش کاؤنٹی کرکٹ میں بھی میچ فکسنگ کے جرم کا اعتراف کیا۔ اپنے اوپر لگائی گئی تاحیات پابندی کے بعد اپنے بیان میں انہوں نے کہا کہ وہ اپنے کیے پر شرمندہ ہیں، میچ فکسنگ جیسا قدم اٹھا کر سنگین غلطی کی جس سے کھیل اور ملک کو نقصان پہنچا جس پر وہ اپنے مداحوں سے معافی مانگتے ہیں۔ واضح رہے کہ لوونسنٹ نے 2001 سے 2007 تک 23 ٹیسٹ، 102 ون ڈے اور 7 ٹی 20 میچز میں نیوزی لینڈ کی نمائندگی کی۔</body>
</COUNTER_document>
