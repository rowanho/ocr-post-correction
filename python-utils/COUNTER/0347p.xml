<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0347p.xml" newsdate="27.08.14" newspaper="express" noofwordswithSWR="497" totalnoofsentences="4" totalnoofwords="759">
<headline>310رنز کی پٹائی کے بعد ابھرنے کا موقع نہ مل پایا،بیٹسمین بھی ہاتھ پاؤں نہ مار سکے ،233پر اننگز کا اختتام،77رنز سے شکست سیریز 1-1سے برابر ہو گئی احمد شہزاد اور حفیظ کی ففٹیز ،سری لنکن’’ٹو ان ون‘‘پر یرا پاکستانی سائیڈ کو بھاری پڑ گئے ،طوفانی نصف سنچری کے بعد 3پلےئرز کو ٹھکانے لگا دیا ،میتھیوز کے 93رنز</headline>
<body>ہمبنٹوٹا(اسپورٹس ڈیسک ) دوسرے ون ڈے میں گرین شرٹس رنز کے سیلاب میں بہہ گئے ،310رنز کی پٹائی کے بعد ابھرنے کا موقع نہ مل پایا،بیٹسمین بھی ہاتھ پاؤں نہ مار سکے،233پر اننگز کا اختتام ہو گیا،77رنز کی شکست کے بعد سیریز1-1سے برابر ہو گئی،احمد شہزاد اور حفیظ کی ففٹیزرائیگا ں رہیں ، ،سری لنکن’’ٹو ان ون‘‘پر یرا مہماں سائیڈ کو بھاری پڑ گئے،طوفانی نصف سنچری کے بعد 3پلےئرز کو ٹھکانے لگا دیا،میتھیوز کے 93رنز بھی خوب کام آئے ،انھوں نے مشکل وقت میں مہیلا جے وردنے (67)کے ساتھ122رنز کی شراکت بنائی،ٹیم نے آخری 10اوورز میں 101رنز بٹورے ،وہاب ریاض 4وکٹیں لینے کے باوجود رنز کا سیلاب نہ روک پائے،محمد حفیظ نے 3پلےئرز کو آؤٹ کیا۔تفصیلات کت مطابق 311رنز کے بڑے ہدف کا تعاقب کرتے ہوئے پاکستان اچھا آغاز نہ کر سکا ،شر جیل خان 9رنز بنا کر لیستھ مالنگا کی گیند پر رنگانا ہیراتھ کو کیچ دے بیٹھے ،محمد حفیظ نے کریز اے آتے ہے خطرناک عزائم کا اظہار کرتے ہوئے کئی دلکش اسٹروکس کھیلے ،انھوں نے شاندار ففٹی بنائی ،مجموعی اسکور 114تک پہنچا تھا کہ حفیظ کو پرسنانے 62پر ایل بی ڈبلیو کر دیا ،تلکار تنے دلشان نے عمر اکمل (1)کا شکار کرنے میں زیادہ دیر نہیں لگائی ،سنگاکارا نے کیچ لینے کے بعد انتہائی مستعدی سے احمد شہزاد (56)کو میدان بدر کرنے میں بھی سنا کی معاونت کی،مصباح الحق بیٹنگ کیلیے آئے تو 4وکٹیں 147پر گر چکی تھیں ،کپتان سے بڑی اننگز کی توقعات ایک بار پھر پوری نہ ہو سکیں ،انھیں36پر رنگا ناہیرا تھ نے آؤٹ کرنے کیلیے نووان کولاسیکر ا کا سہارا لیا ،اسپنر نے چھکا جڑنے والے صہیب مقصود سے فوری بدلہ لیتے ہوئے اگلی ہے گیند پر ایل بی ڈبلیو کر دیا،گذشتہ میچ کے ہیرواس بار صرف 9رنز ہی بنا پائے ،آئی لینڈ رز کو فیصلہ اپنے حق میں کرانے کیلیے ریو یو کا سہارا لینا پڑا ،شاہد آفریدی نے چند اچھے اسٹروکس کھیل کر فتح کی امید جگائی لیکن 17رنز پر انھوں نے بھی وکٹ گنوادی،پریرا کی گیند پر کولاسیکرانے کیچ پکڑنے میں کو ئی غلطی نہیں کی،پیسرے نے اپنے اگلے اوور میں وہاب ریاض (5)کو باؤنڈری پر موجود ہیراتھ کا کیچ بنوانے کے اگلے ہی گیند پر فواد عالم (30)کا بھی شکار کر لیا ،اس بار گیند انجیلو میتھیوز کے ہاتھوں میں محفوظ ہوئی،جنید خان کی وکٹیں لسیتھ مالنگا نے فضا میں بکھیر کر 77رنز سے فتح پر مہر تصدیق ثبت کر دی ۔پریرا نے 3جبکہ لسیتھ مالنگا اور رنگانا ہیرا تھ نے 2,2وکٹیں لیں ،اس سے قبل سری لنکن کپتان انجیلو میتھیوز نے ٹاس جیت کر پہلے بیٹنگ کا فیصلہ کیا ،دوسرے ہی اوور میں تلکارتنے دلشان 13رنز بنا کر پولین لوٹ گئے ،جنید کی گیند پر وکٹ کیپر عمر اکمل نے کیچ لیا تو امپائر نے انگلی نہ اٹھا ئی ،البتہ ریو یو کا نتیجہ پاکستان کے حق میں ہوا،پیسرنے اوپل تھا رنگا کو 11رنز پر اسی انداز میں دھر لیا ،امپائر نے آؤٹ بھی دیدیا لیکن ریویو میں فیصلہ تبدیل ہو گیا ،اوپنر کے انفرادی اسکور میں 10کا اضافہ ہوا تھاکہ عمر اکمل کیچ نہ تھام سکے ،دوسرے اینڈسے وہاب ریاض نے کمار سنگاکارا (11)کو صہیب مقصود کی مدد سے چلتا کرنے کے بعد اوپل تھارنگا کی مزاحمت بھی 27پر ختم کی ،اس بار عمر اکمل نے کیچ لینے میں کوئی غلطی نہیں کی ،ٹیم نے 62رنز کے سفر میں تین وکٹیں گنوادیں ،ابتدائی نقصانات کا ازالہ کرتے ہوئے مہیلا جے وردنے اور انجیلو میتھیوز نے چوتھی وکٹ کیلیے122رنز جوڑے ،بالآخر بہتر لائن اور لینتھ کا مظا ہرہ کرنے والے محمد حفیظ نے جے وردنے کی اننگز کا 67پر اختتام کر دیا ،اسپنر نے پاور پلے میں سیکو گی پر سنا (1)کو ایل بی ڈبلیو کرنے کے بعد ایشان پر یا نجان (3)کو بھی اسی انداز میں میدان بدر کیا ،39ویں اوور میں 6وکٹیں گنواکر 200رنز مکمل کرنے والے آئی لینڈرز کیلیے بہتر ٹوٹل کا حصول مشکل مظر آرہا تھا لیکن انجیلو میتھیوز اور پریرا نے ایسی مار دھاڑ شروع کی کہ کوئی بولر چین کا سانس نہ لے سکا ،سری لنکن کپتان 93رنز بنا کر وہاب ریاض کی گیند پر حفیظ کا کیچ بنے ،پریرا نے آخری اوور میں رن آؤٹ ہونے سے قبل 36گیندوں پر 65رنز کی برق رفتار اننگز کھیل کر ٹیم کا مجموعی 9وکٹ پر 310تک پہنچایا ،لسیتھ مالنگا(صفر)کو وہاب ریاض نے بولڈ کیا ۔</body>
</COUNTER_document>
