<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0273.xml" newsdate="15.10.14" newspaper="APP" noofwordswithSWR="185" totalnoofsentences="8" totalnoofwords="257">
<headline>پی بی سی سی کا عالمی بلائنڈ کرکٹ کپ کیلئے 21 رکنی کھلاڑیوں اور آفیشلز کا اعلان</headline>
<body>اسلام آباد ۔ 15اکتوبر (اے پی پی) پاکستان بلائنڈ کرکٹ کونسل نے جنوبی افریقہ میں رواں سال ہونے والے عالمی بلائنڈ کرکٹ کپ کیلئے 21 رکنی کھلاڑیوں اور آفیشلز کا اعلان کردیا۔ پاکستان بلائنڈ کرکٹ کونسل کے چیئرمین سید سلطان شاہ کے مطابق ورلڈ کپ کیلئے 17 کھلاڑی اور 4 آفیشلز کا اعلان کیا ہے۔ کھلاڑیوں میں بی ون کیٹیگری میں ظفر اقبال‘ ساجد نواز‘ ادریس سلیم‘ محمد ایاز‘ عامر اشتیاق اور توفیق بٹ‘ بی ٹو کیٹیگری میں ذیشان عباسی کپتان‘ انیس جاوید‘ ہارون خان‘ نثار علی‘بدر منیر‘ محمد افضل اور مسعود جان جبکہ بی تھری کیٹیگری میں محمد اکرم‘ محمد جمیل‘ طارق سمیل اور اسراراللہ احسن شامل ہیں اسی طرح آفیشلز میں نفیس احمد کوچ‘ سلمان بخاری منیجر‘ طارق محمود بٹ اسسٹنٹ کوچ اور مسعود جان کھلاڑی کے ساتھ ساتھ ٹرینر کی ذمہ داریاں بھی نبھائیں گے۔ دریں اثناء پاکستان بلائنڈ کرکٹ کونسل کے چیئرمین سید سلطان شاہ نے بتایا کہ ورلڈ کپ کیلئے قومی کھلاڑیوں کا انتخاب میرٹ پر کیا گیا ہے اور ورلڈ کپ میں تمام ممالک کے درمیان اچھے مقابلے دیکھنے کو ملیں گے۔ انہوں نے کہا کہ پاکستانی کھلاڑی باصلاحیت ہیں اور وہ ورلڈ کپ کے دوران شاندار کارکردگی کا مظاہرہ کرکے اپنے ٹائٹل کا دفاع کریں گے۔ سید سلطان شاہ نے کہا کہ ورلڈ کپ کی تیاری کیلئے قومی کھلاڑیوں کا تربیتی کیمپ آئندہ ماہ 10نومبر سے لاہور میں لگایا جائے گا اور کوچز کھلاڑیوں کو جدید اور اعلیٰ معیار کی تربیت دیں گے۔</body>
</COUNTER_document>
