<?xml version="1.0" encoding="UTF-8" standalone="no"?>
<COUNTER_document classification="PD" domain="national" filename="0531p.xml" newsdate="10.10.14" newspaper="daily_islam" noofwordswithSWR="511" totalnoofsentences="29" totalnoofwords="825">
<headline>پاکستان میں جلد امن قائم ہوگا،نواز شریف</headline>
<body>میران شاہ(خبر ایجنسیاں)وزیراعظم میاں نوازشریف نے کہا ہے کہ فوج دشمن کے خلاف مشکل جنگ لڑر رہی ہے اور یہ جنگ جیت رہی ہے،فوج کی بہادری اور قربانیوں سےپاکستان جلد ہی ہمیشہ کے لیےایک پر امن ملک بن جائے گا،حکومت آپریشن ضرب عضب کے متاثرہ علاقوں کی ترقی کے لیے فوج کے ساتھ مل کر جامع منصوبہ بنائے گی،متاثرین کی بحالی اور آباد کاری کے عمل میں بھر پور وسائل فراہم کیے جائیں گے،متاثرہ علاقوں کے نوجوانوں کو روزگار کے مواقع فراہم کیے جائیں گے،نقل مکانی کرنے والے مشکل دور سے گزر رہےہیں،متاثرین نے ملک کے فائدے کے لیے گھر بار چھوڑا،انہیں بے یارومددگار نہیں چھوڑا جائے گا۔وہ آج اپنے دورہ شمالی وزیرستان کے موقع پر آپریشن ضرب عضب میں حصہ لینے والے فوجی افسروں اور جوانوں اور بکاخیل کیمپ میں متاثرین سے خطاب کر رہے تھے۔وزیراعظم شمالی وزیرستان میں جاری آپریشن ضرب عضب میں مصروف فوجی جوانوں سے ملاقات کے لیے جمعرات کو میران شاہ پہنچےجہاں آرمی چیف جنرل راحیل شریف نے ان کا استقبال کیا۔اس موقع پر سیکورٹی کے سخت ترین انتظامات کیے گئے تھے۔وزیر داخلہ چودھری نثار علی خان،وفاقی وزیر سیفران جنرل ریٹائرڈ عبدالقادر بلوچ اور گورنر خیبرپختونخواسردار مہتاب عباسی بھی وزیر اعظم کے ہمراہ تھے۔وزیر اعظم نے آپریشن ضرب عضب میں حصہ لینے والے فوجی جوانوں سے اگلے مورچوں پر ملاقات کی اور ان کی کارکردگی کو سراہا۔وزیر اعظم کو آپریشن ضرب عضب پر دی جانے والی بریفنگ میں بتایا گیا کہ آپریشن ضرب عضب رواں سال جون کے مہینے میں شروع ہوا،فوج نے میران شاہ کو آپریشن ضرب عضب کے آغاز پر ہی خالی کر الیا تھاجبکہ سید علی،دتہ خیل،بویااور دیگان کے علاقوں کو بھی کلیئر کرا لیا گیا۔بریفنگ میں مزید بتایا گیا کہ عسکریت پسندوں کا زیر زمیں ہیڈ کوارٹر 70 کمروں پر مشتمل تھا،آپریشن ضرب عضب کی کامیابی میں پاک فضائیہ اور توپ خانے کا کردار اہم ررہا۔آپریشن میں سپیشل سروسز گروب نے بھی بہادری کی تاریخ رقم کی۔اس موقع پر وزیر اعظم نے فوج کے افسروں اور جوانوں سے خطاب کرتےہوئے کہا کہ اس وقت فوج وزیرستان میں ایک مشکل جنگ لڑ رہی ہے،میں اپنی طرف،جنرل راحیل شریف اور پوری قوم کی طرف سے آپریشن ضرب عضب کی کامیابی پر فوج کو مبارکباد دیتا ہوں۔وزیر اعظم نے کہا کہ یہ جنگ ان روایتی جنگوں کی طرح نہیں جو دو قوموں کے درمیان ہوتی ہے اس جنگ میں دشمن چھپ کروار کرتا ہے اور چھپے ہوئےدشمن کے خلاف فوج نے بہادری سے یہ جنگ لڑی ہے۔انہوں نے پاکستان کا مستقبل محفوظ بنانے کے لیے اپنا آج قربان کر دیا ہے،یہ قعم کے ہیرو ہیں۔میں یہاں جنگ لڑنے والے تمام فوجیافسران وجوانوں کو بھی مبارکباد دیتا ہوں۔انہوں نے کہا کہ پاکستان کی فوج یہ جنگ جیت رہی ہےاور اس نتیجے میں ہمیشہ کے لیے ایک پر امن ملک بن جائےگا۔وزیراعظم نے اس موقع پر آرمی چیف جنرل راحیل شریف کا نام لے کر کہا کہ میں آپ کو بطور خاص مبارک باد دیتا ہوں کہ آپ کی قیادت میں فوج پاکستان کے مستقبل کو محفوظ بنانےکے لیے یہ جنگ لڑ رہی ہے۔دریں اثنا وزیر اعظم نے بکا خیل کیمپ کا دورہ کیا۔اس موقع پر انہیں کیمپ میں متاثرین کو دی گئ سہولتوں کے بارے میں بریفنگ دی گئ۔وزیر اعظم نے متاثرین سے خطاب کرتے ہوئے کہا کہ میران شاہ کو جدید شہر بنایا جائے گا۔وزیر اعظم نے کہا کہ حکومت افواج پاکستان کے ساتھ مل کر آپریشن سے متاثرہ علاقوں کی بحالی اور ان کی ترقی کے لیے جامع منصوبہ بنائے گی اور یہ علاقے پاکستان کے خوبصورت ترین علاقے بنائے جائیں گے،اس سلسلے میں عملی کام کا آغاز جلد ہوگااور نیک کام کے لیے ہمیں اللہ تعالی کی مدد حاصل ہوگی۔نواز شریف نے متاثرہ علاقوں کے نوجوانوں کو روزگار کی فراہمی کا اعلان کرتےہوئے کہا کہ ہم انہیں روزگار کے بہتر مواقع فراہم کریں گے تاکہ وہ اپنے پاؤں پر کھڑے ہوسکیں۔نقل مکانی کرنے والے لاکھوں افراد نے وطن کی خاطر اپنا گھر بار چھوڑا،ہمیں بخوبی علم ہے کہ نقل مکانی کرنے والے افراد مشکل دور سے گزررہے ہیں تاہم ہم انہیں یقین دلاتے ہیں کہ حکومت متاثرین کی گھروں کو باعزت واپسی تک ان کی دیکھ بھال کرتی رہے گی۔انہوں نے کہا کہ ہمیں پورا یقین ہے کہ متاثرین آپریشن عزت ووقار اور خوشی سے اپنے گھروں کو واپس لوٹیں گے،نقل مکانی کرنےوالوں نے اپنا گھر بار چھوڑکر اور مال قربان کرکےعظیم قربانی دی ہے۔انہوں نےمتاثرین شمالی وزیرستان کی مدد فوج کے کردار کو قابل تحسین قراردیا۔وزیر اعظم نواز شریف کو میران شاہ کے دورہ کے دوران عسکریت پسندوں کے مرکزی ٹھکانے اور دہشت گردوں سے کلیئر کرائے گئےمیران شاہ بازار کے مختلف حصوں کا معاینہ بھی کرایا گیا۔آرمی چیف جنرل راحیل شریف،وفاقی وزرا،گورنرخیبر پختونخوابھی ان کے ہمراہ تھے۔وزیر اعظم کو بتایا گیا کہ عسکریت پسندوں کے مرکزی ٹھکانہ 70 کمروں پر مشتمل تھا جس میں زیر زمیں بنکرز بھی بنائے گئےتھے۔وزیر اعظم کو بتایا گیا کہ مرکزی ٹھکانےمیں موجودہ کمانڈ اینڈ کنٹرول سسٹم مکمل طور پر تباہ کر دیا گیاہے۔وزیر اعظم نے فوج کی کارروائیوں اور قربانیوں کو سراہا۔</body>
</COUNTER_document>
