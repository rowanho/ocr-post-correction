<?xml version="1.0" encoding="UTF-8" standalone="no"?>
<COUNTER_document classification="PD" domain="foreign" filename="0229.xml" newsdate="26.10.14" newspaper="APP" noofwordswithSWR="131" totalnoofsentences="9" totalnoofwords="200">
<headline>چین اور بھارتی فوجوں کے درمیان گزشتہ دو ہفتوں سے جاری سرحدی تنازعہ ختم ہو گیا،بھارتی وزیر خارجہ سشما سوراج</headline>
<body>نیویارک ۔ 26ستمبر (اے پی پی) بھارت کی وزیر خارجہ سشما سوراج نے کہا ہے کہ چین اور بھارتی فوجوں کے درمیان گزشتہ دو ہفتوں سے جاری سرحدی تنازعہ ختم ہو گیا۔نیو یارک میں اپنے چینی ہم منصب وانگ ئی سے ملاقات کے بعد اخبار نویسوں سے گفتگو کرتے ہوئے سشما سوراج نے کہا کہ دونوں ملکوں نے متنازعہ سرحدی علاقے سے فوجوں کی واپسی کا سلسلہ شروع کرد یا ہے۔انخلاء مکمل کرنے کیلئے 30ستمبر کا ٹائم لائن مقرر کیا گیا ہے۔ انہوں نے کہا کہ تیس ستمبر تک دونوں ملکوں کی فوجیں یکم ستمبر کی پوزیشن پر تعینات کی جائینگی۔ گزشتہ ہفتے چین کے صدر زی جن پنگ کے دورہ بھارت سے قبل چین کے سینکڑوں فوجی اس علاقے میں داخل ہو چکے تھے جس کا بھارت دعویدارہے۔لداخ کے دور دراز پہاڑی سرحدی علاقے میں سخت تناء کا ماحول تھا اور دونوں ملکوں کے مابین جنگ کے خطرات تھے لیکن بھارت کے وزیر اعظم نے نئی دہلی میں چین کے صدر سے ملاقات میں پہلی فرصت میں سرحدی معاملہ اٹھایا۔ دونوں ملک سرحدوں کے قرینب تعمیرات پر راضی نہیں۔</body>
</COUNTER_document>
