<?xml version="1.0" encoding="UTF-8" standalone="no"?>
<COUNTER_document classification="ND" domain="national" filename="0455.xml" newsdate="21.08.14" newspaper="NNI" noofwordswithSWR="83" totalnoofsentences="6" totalnoofwords="158">
<headline>نواز شریف سے مستعفی ہونے کا مطالبہ نہیں کیا جاسکتا، امریکہ</headline>
<body>واشنگٹن(این این آئی)امریکی نے ایک بار پھر کہا ہے کہ وہ پاکستان میں کسی بھی غیرآئینی تبدیلی کی حمایت نہیں کریگامریکی اسٹیٹ ڈیپارٹمنٹ کے بیان کے مطابق نواز شریف پانچ سال کیلئے وزیراعظم منتخب ہوئے ہیں اور ان سے مستعفی ہونے کا مطالبہ نہیں کیا جاسکتا ہے۔بیان میں واضح کیا گیا کہ امریکا پاکستان کے آئینی اور انتخابی عمل کی ہمیشہ حمایت کرتا رہا ہے لہٰذا پاکستان میں جمہوریت کو مضبوط کرنے کے لیے اقدامات اْٹھائے جانے چاہئیں ۔بیان میں کہا گیا کہ امریکا پاکستان کیساتھ جمہوریت کے استحکام کیلئے کام کررہا ہے فریقین کو تشدد سے گریز کرنا چاہیے۔ بیان میں کہا گیا کہ سیاسی ڈائیلاگ کیلئے کافی گنجائش موجود ہے اور اسے پرامن رہنا چاہیے۔محکمہ خارجہ کے بیان میں کہا گیا ہے کہ امریکا پاکستان کی صورتحال پر پوری طرح نظر رکھے ہوئے ہے، پاکستان کی موجودہ صورتحال کو تشویشناک قرار نہیں دیا جاسکتا ۔</body>
</COUNTER_document>
