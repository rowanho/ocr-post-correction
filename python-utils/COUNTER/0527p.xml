<?xml version="1.0" encoding="UTF-8" standalone="no"?>
<COUNTER_document classification="PD" domain="national" filename="0527p.xml" newsdate="03.10.14" newspaper="daily_dunya" noofwordswithSWR="158" totalnoofsentences="8" totalnoofwords="223">
<headline>صدر نے ایڈمرل ذکاء اللہ کو پاک بحریہ کا نیا سربراہ مقرر کر دیا ایڈمرل سندھیلہ کی جگہ لیں گے،سنیارٹی پر تقرری کی گئ:ترجمان ایوان صدر دنیا نے ایڈمرل ذکااللہ کی تقرری کی خبر 26ستمبر کو شائع کی تھی</headline>
<body>اسلام آباد،کراچی(خصوصی وقائع نگار،نمائندہ خصوصی،نیوزایجنسیاں) صدر مملکت ممنون حسین نے وائس ایڈمرل کے عہدے پر ترقی دے کر پاک بحریہ کا نیا سربراہ مقرر کر دیا ہے۔ترجمان ایوان صدر کے مطابق وزیراعظم نواز شریف نے سنیارٹی کا خیال رکھتے ہوئے ذکااللہ کو پاک بحریہ کا نیا سربراہ مقرر کرنے کی ایڈوائس صدر مملکت کو ارسال کی تھی۔ایڈمرل ذکااللہ کا تعلق نیوی کی آپشنل برانچ سے ہے،انہوں نے دوران تربیت اعزازی شمشیر اور چیف آف نیول سٹاف گولڈ میڈل بھی حاصل کیا۔ایڈمرل ذکااللہ نے نیول کالج لندن سے گریجویشن کی اور ایم ایس سی کی ڈگری قائد اعظم یونیورسٹی اسلام آباد سے حاصل کی۔ایڈمرل ذکااللہ کئ اہم عہدوں پر خدمات سر انجام دے چکے ہیں۔ذرائع کے مطابق پاک بحریہ کے موجودہ سربراہ ایڈمرل آصف سندھیلہ 7اکتوبر کو سبکدوش ہورہے ہیں جس کے بعد پاک بحریہ کے نئے سربراہ اپنے عہدے کا چارج سنبھالیں گے۔واضح رہے کہ روزنامہ دنیا نے وائس ایڈمرل ذکااللہ کو پاک بحریہ کا نیا سربراہ بنانے کی خبر سب سے پہلے 26 ستمبر کو صفحہ اول پر شائع کی اور اپنے قارئین تک وقت سے پہلے خبر پہنچانے کا اعزاز برقرار رکھا۔</body>
</COUNTER_document>
