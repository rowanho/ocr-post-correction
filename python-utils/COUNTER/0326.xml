<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0326.xml" newsdate="26.10.14" newspaper="APP" noofwordswithSWR="96" totalnoofsentences="7" totalnoofwords="141">
<headline>محمد حفیظ نے نیوزی لینڈ کے خلاف آخری ٹیسٹ کی پہلی اننگز میں سنچری داغ دی</headline>
<body>شارجہ ۔26 نومبر (اے پی پی) پاکستان کرکٹ ٹیم کے سٹار اوپننگ بلے باز محمد حفیظ نے نیوزی لینڈ کے خلاف آخری ٹیسٹ کی پہلی اننگز میں سنچری داغ دی۔ یہ ان کے کیریئر کی ساتویں سنچری ہے۔ بدھ کو شارجہ سٹیڈیم میں شروع ہونے والے سیریز کے تیسرے اور آخری کرکٹ ٹیسٹ کی پہلی اننگز میں حفیظ نے انتہائی شاندار اور ذمہ دارانہ بیٹنگ کا مظاہرہ کیا، انہوں نے ڈٹ کر حریف باؤلرز کا مقابلہ کیا اور کیوی باؤلرز سرتوڑ کوشش کے باوجود حفیظ کو سنچری بنانے سے نہ روک سکے۔ حفیظ نے عمدہ بیٹنگ کی بدولت کیریئر کی ساتویں سنچری بھی مکمل کی۔ یہ ان کی ایشیا میں چھٹی سنچری ہے جبکہ ایک سنچری انہوں نے ایشیا سے باہر زمبابوے میں بنائی تھی۔</body>
</COUNTER_document>
