<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0288.xml" newsdate="17.10.14" newspaper="APP" noofwordswithSWR="119" totalnoofsentences="4" totalnoofwords="178">
<headline>ضابطہ اخلاق کی خلاف ورزی،وکٹورین کپتان میتھیو ویڈ ایک میچ کیلئے معطل،میچ فیس کا 50 فیصد جرمانہ عائد</headline>
<body>میلبورن۔ 17اکتوبر (اے پی پی)کرکٹ آسٹریلیا نے ضابطہ اخلاق کی خلاف ورزی کرنے پر وکٹوریہ ٹیم کے کپتان میتھیو ویڈ کو ایک میچ کیلئے معطل کر دیا، میچ فیس کا 50 فیصد جرمانہ بھی ادا کرنا ہو گا۔ کرکٹ آسٹریلیا کی طرف سے جاری کردہ بیان کے مطابق وکٹوریہ ٹیم کے کپتان میتھیو ویڈ نے میٹا ڈور ون ڈے کپ میں کوئنز لینڈ کے خلاف میچ میں آؤٹ ہونے کے بعد چینجنگ روم میں غصے کی حالت میں پانی کی بوتل کھڑکی کی طرف پھینکی جس کی وجہ سے کھڑکی ٹوٹ گئی، ویڈ کی اس حرکت کی کرکٹ آسٹریلیا سے شکایت کی گئی، کرکٹ آسٹریلیا نے واقع کا نوٹس لیتے ہوئے ویڈ کو ضابطہ اخلاق کی خلاف ورزی کا مرتکب ٹھہرایا، کیونکہ میچ کے دوران کرکٹ سے جڑی کسی بھی چیز کو نقصان پہنچانا غیر قانونی ہے اسلئے ویڈ کو ایک میچ کیلئے معطل کر دیا گیا اور ان پر میچ فیس کا پچاس فیصد جرمانہ بھی عائد کیا گیا۔</body>
</COUNTER_document>
