<?xml version="1.0" encoding="UTF-8" standalone="no"?>
<COUNTER_document classification="PD" domain="foreign" filename="0214.xml" newsdate="17.09.14" newspaper="APP" noofwordswithSWR="129" totalnoofsentences="8" totalnoofwords="214">
<headline>امریکی شہری پر داعش کی مدد کی فرد جرم عائد</headline>
<body>نیویارک ۔ 17ستمبر (اے پی پی) امریکہ میں وفاقی جیوری نے دولت اسلامیہ (داعش)کے شدت پسندوں کو مدد اور وسائل فراہم کرنے اور امریکی فوجیوں کو ہلاک کرنے کی کوششوں پر ایک امریکی شہری پر فرد جرم عائد کی ہے۔ محکمہ انصاف کے مطابق نیویارک کے علاقے روچسٹر سے تعلق رکھنے والے مْفید الفجیح نے دو لوگوں کی حوصلہ افزائی کی کہ وہ(داعش) دولت اسلامیہ کے ہمراہ لڑنے کے لیے بیرون ملک جائیں اور یمن میں ایک شخص کو 600 ڈالر بھیجے تاکہ لوگ شام میں جا کر لڑیں۔اٹارنی جنرل ایرک ہولڈرنے کہا ہیکہ امریکا ایسے لوگوں کو "بھرپور قوت سے تلاش کر کے ختم کرتا" رہے گا جو ان گروپوں کی حمایت کی کوشش کرتے ہیں اور جو امریکہ کو نقصان پہنچانا چاہتے ہیں۔ ملزم پر غیر قانونی طور پر اسلحہ رکھنے کی فردجرم بھی عائد کی گئی۔دولت اسلامیہ (داعش )کے شدت پسندوں نے رواں سال کے اوائل سے عراق اور شام میں کارروائیاں شروع کر رکھی ہیں اور جون میں انھوں نے عراق کے شمال اور مغرب اور شام کے کچھ حصوں پر قبضہ کر کے وہاں خلافت کا اعلان بھی کر دیا تھا۔امریکا اور اتحادی ملکوں نے شدت پسندوں سے نمٹنے کے لیے متحدہ کارروائیاں کرنے کا عزم ظاہر کیا ہے</body>
</COUNTER_document>
