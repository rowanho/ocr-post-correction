<?xml version="1.0" encoding="UTF-8" standalone="no"?>
<COUNTER_document classification="ND" domain="national" filename="0271.xml" newsdate="12.09.14" newspaper="APP" noofwordswithSWR="313" totalnoofsentences="19" totalnoofwords="440">
<headline>ملتان اورمظفرگڑھ کو بچانے کی سرتوڑکوششیں،ہیڈمحمدوالا پرسڑک میں شگاف ڈال دیاگیا،شیرشاہ بند توڑنے کی تیاریاں</headline>
<body>ملتان ۔12 ستمبر(اے پی پی) دریائے چناب کی تاریخ کے سب سے بڑے ریلے سے ملتان اورمظفرگڑھ شہرکوبچانے کے لئے دن بھر سرتوڑکوششیں جاری رہیں،ہیڈمحمدوالاکے مقام پرسڑک میں شگاف ڈال دیاگیاہے جبکہ شیرشاہ بندپرشگاف ڈالنے کی تیاریاں مکمل ہیں۔جمعرات اورجمعہ کی درمیانی شب تریموں سے چلنے والا بڑاسیلابی ریلاملتان پہنچااوراس نے ہیڈمحمدوالااوراکبربندپردباؤبڑھادیا۔ضلعی انتظامیہ ،پاک فوج ،اورمختلف محکموں کی ٹیموں کے افسران اوراہلکاران رات بھرہیڈمحمدوالا،شیرشاہ بنداوردیگرمقامات پرموجودرہے ۔صبح دس بجے پانی کی مقداراوررفتارمیں اچانک اضافہ ہوا اورجب پانی خطرہ کے نشان تک پہنچ گیا توساڑھے دس بجے ہیڈمحمدوالاپل کے قریب دریاکی پرانی گزرگاہ پرسڑک میں شگاف ڈال دیاگیا۔35فٹ چوڑایہ شگاف بھی پانی کے دباؤکوکم نہ کرسکاجس کے بعد تین بجے سہہ پہر دھماکے ذریعے اس شگاف کو100فٹ چوڑاکردیاگیا۔شگاف کے بعد پانی دریاکی پرانی گزرگاہ سے ہوتاہواشیرشاہ بند سے ٹکراگیا،تین بجے سہ پہرہیڈمحمدوالا سے ساڑھے 4لاکھ کیوسک پانی کاریلاگزررہاتھا۔پانی میں اضافے کے ساتھ ہی قاسم بیلہ ،سورج میانی ،سندیلے والا،محمدپورگھوٹا،ٹبہ مسعودپور،گرے والااوربستی سیالاں سمیت متعد دنواحی بستیوں میں پانی کی مقدار میں اضافہ ہوگیا۔مظفرآبادکے قریب پانی جلال آبادروڈپربھی آگیاجس کے بعدبستی جلال آباد اورملحقہ آبادیوں سے لوگوں کاانخلاء شروع ہوگیا،اکبربند،شیرشاہ بنداوردیگرمقامات پرپانی کناروں کے بالکل قریب پہنچ چکاہے جس کی وجہ سے حفاظتی بندوں پردباؤ میں اضافہ ہوگیاہے۔حکام کاکہناہے کہ ایک اوربڑاریلاآج رات یاہفتہ کی صبح ملتان پہنچے گا۔شہری آبادیوں کوبچانے کے لئے بھرپوراقدامات کئے جارہے ہیں ۔دوسری طرف چناب کاریلاشجاعباد،جلالپورپیروالااوردیگرعلاقوں سے ہوتاہواہیڈپنجندکی جانب بڑھ رہاہے ۔ضلعی انتظامیہ کے مطابق اب تک ملتان میں 80ہزارافرادسیلاب سے متاثرہوچکے ہیں ۔مختلف مقامات پر28ریلیف کیمپ قائم کئے گئے ہیں ۔خیمہ بستیوں میں 4ہزار افرادمنتقل ہوچکے ہیں جنہیں خوراک ،پانی اوربجلی کے علاوہ دیگرسہولیات فراہم کی جارہی ہیں ۔دوسری جانب سیلابی ریلا ضلع ملتان کی حدود میں داخل ہونے کے بعد تریموں کے مقام پر پانی کا بہاؤ کم ہو گیا ہے جو کہ 6لاکھ 26ہزار کیوسک سے کم ہو کر 4لاکھ 63ہزار ہو گیا ہے یہ سیلابی ریلا کبیر والا ، ملتان صدر اور تحصیل مظفر گڑھ کے علاقوں سے گزر رہا ہے اور آئندہ 24گھنٹوں کے دوران تحصیل شجاع آباد ، جلالپور پیروالا ، جتوئی اور علی پور کے علاقے میں پانی کا دباؤ بڑھے گا ۔ ہیڈ پنجند پر ایک لاکھ 80ہزار کیوسک پانی گزر رہا ہے اور آئندہ 48سے 72گھنٹوں میں اس مقام پر اونچے درجے کا سیلابی ریلا گزرنے کا امکان ہے ۔ ملتان ، خانیوال اور مظفر گڑھ میں میں 4لاکھ ایکڑ سے زائد فصلیں تباہ ہوئیں ہیں تقریبا 300مواضعات زیر آب ہیں ان تینوں اضلاع میں خیمہ بستیوں سمیت 75کے قریب ریلیف کیمپ قائم کر دئے گئے ہیں جہاں پر سیلاب متاثرین کو ضروریات زندگی کی بنیادی سہولتیں فراہم کی جا رہی ہیں ۔</body>
</COUNTER_document>
