<?xml version="1.0" encoding="UTF-8" standalone="no"?>
<COUNTER_document classification="PD" domain="foreign" filename="0317.xml" newsdate="24.11.14" newspaper="APP" noofwordswithSWR="119" totalnoofsentences="8" totalnoofwords="207">
<headline>ریاست اوہائیو میں پولیس کی فائرنگ سے 12سالہ افریقی نژاد لڑکا ہلاک ہو گیا</headline>
<body>واشنگٹن ۔24 نومبر (اے پی پی) امریکی ریاست اوہائیو میں پولیس نے 12سالہ افریقی نژاد امریکی لڑکے کو گول مار کر ہلاک کردیا۔ مذکورہ لڑکا اپنی کھلونا بندوق کو لہرا رہا تھا کہ پولیس نے فائرنگ کردی۔ امریکا کی متعدد ریاستوں میں بڑھتے ہوئے نسلی تعصب کا تازہ واقعہ اوہائیو کے علاقے کلیولینڈ میں پیش آیا جہاں پولیس کے مطابق وہ لڑکا لوگوں کی طرف اپنی بندوق لہرا رہا تھا اور انہوں نے لڑکے کے قریب جا کر اس کو ہاتھ اوپر کرنے کا کہا لیکن اس نے اپنے ہاتھ بندوق کی طرف کئے جس پر فائر کیا گیا ۔ لرکے کو دو گولیاں لگیں جن میں سے ایک پیٹ کو لگی۔ لڑکا بعد ازاں ہسپتال میں جا کر دم توڑ گیا۔ اسی ریاست میں ماہ اگست میں والمارٹ سٹور میں ایک سیاہ فام امریکی کو کھلونا گن ہاتھ میں دیکھ کر پولیس نے فائرنگ کرکے ہلاک کردیا تھا جس کے بعد وہاں فسادات شروع ہوگئے امریکی سیاہ فاموں کے ہاتھ میں کوئی ہتھیار یا ہتھیار نما چیز دیکھ کر 911 ایمرجنسی پولیس کو کال کرنا معمول بن گیا ہے اور پولیس شکایت موصول ہونے پر فوری ریسپانس کرنے پر مجبور ہوتی ہے۔</body>
</COUNTER_document>
