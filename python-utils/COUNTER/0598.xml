<?xml version="1.0" encoding="UTF-8" standalone="no"?>
<COUNTER_document classification="PD" domain="national" filename="0598.xml" newsdate="22.09.14" newspaper="APP" noofwordswithSWR="138" totalnoofsentences="8" totalnoofwords="188">
<headline>وزیر اعظم محمد نوازشریف سے چیف آف آرمی سٹاف جنرل راحیل شریف کی ملاقات آپریشن ضرب عضب کے بارے موجودہ پیش رفت سے آگاہ کیا پاک فوج سیلاب متاثرین کو ہنگامی ریلیف پہنچانے میں موثر کردار ادا کر رہی ہے۔وزیر اعظم محمد نوازشریف</headline>
<body>اسلام آباد ۔ 22 ستمبر (اے پی پی) وزیر اعظم محمد نوازشریف سے چیف آف آرمی سٹاف جنرل راحیل شریف نے یہاں وزیراعظم ہاؤس میں ملاقات کی۔ ملاقات میں جنرل راحیل شریف نے وزیر اعظم کو جاری آپریشن ضرب عضب کے بارے میں بتاتے ہوئے آپریشن کی موجودہ پیش رفت سے آگاہ کیا۔ آرمی چیف نے وزیراعظم کو بتایا کہ پاکستان کی مسلح افواج مادر وطن کے کونے کونے سے دہشت گردوں کا صفایا کر رہی ہیں۔ وزیراعظم محمد نوازشریف نے دفاع وطن کیلئے افواج پاکستان کی قربانیوں کی تعریف کی اور کہا کہ پاک فوج سیلاب متاثرین کو ہنگامی ریلیف پہنچانے میں بھی موثر کردار ادا کر رہی ہے۔ ملاقات کے دوران شمالی وزیرستان کے آئی ڈی پیز کی بحالی کیلئے جامع حکمت عملی کے علاوہ افغانستان میں ہونے والی سیاسی تبدیلیوں کے تناظر میں خطہ کی صورتحال پر بھی تبادلہ خیال کیا گیا۔</body>
</COUNTER_document>
