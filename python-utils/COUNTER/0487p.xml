<?xml version="1.0" encoding="UTF-8" standalone="no"?>
<COUNTER_document classification="PD" domain="national" filename="0487p.xml" newsdate="02.08.14" newspaper="daily_dunya" noofwordswithSWR="164" totalnoofsentences="10" totalnoofwords="277">
<headline>200ارب ڈالر کی واپسی، سوئس حکام سے رواں ماہ مذاکرات ہونگے</headline>
<body>کئی دور ہوں گے ، مذاکرات میں 3سے4 سال بھی لگ سکتے ہیں،اسحاق ڈار **** مستحکم معیشت ترجیح ہے ،نیلسن ہولڈنگز کی رپورٹ پاکستانی معیشت پراعتماد کا مظہرہےاسلام آباد(آن لائن)وفاقی وزیر خزانہ اسحاق ڈار نے کہا ہے کہ سوئٹزرلینڈ سے 200ارب ڈالر واپس لانے کیلئے رواں ماہ کے دوران سوئس حکومت سے مذاکرات کرینگے ۔ میڈیا سے گفتگو کرتے ہوئے انہوں نے کہا کہ بات چیت کے کئی دور ہوں گے ، مذاکرات میں تین سے چار سال کا عرصہ بھی لگ سکتا ہے ، (ن) لیگ نے جب اقتدار سنبھالاتو معاشی صورتحال تشویشناک تھی، عالمی معاشی اداروں نے پاکستان کو 2014ء میں دیوالیہ ہونے کا عندیہ دیا تھا ، پاکستان میں بیرونی سرمایہ کاری انتہائی ناگزیر ہے ۔ کم وقت میں ملک کی معیشت کو مستحکم کرکے دنیا کو تسلیم کرانا ہے کہ ہماری معیشت مستحکم ہے ۔ ان خیالات کا اظہار انہوں نے جمعرات کو میڈیا سے گفتگو کرتے ہوئے کیا ۔ وزیر خزانہ نے نیلسن ہولڈنگز کی جانب سے جاری کردہ صارفین کے اعتماد کے بارے میں تازہ رپورٹ کا خیر مقدم کرتے ہوئے ان کا کہنا تھا کہ تازہ رپورٹ پاکستانی معیشت پر عالمی اداروں کے اعتماد کا مظہر ہے۔ انہوں نے کہا کہ ابھی ملکی معیشت کو مزید مستحکم کرنے کی ضرورت ہے ۔انہوں نے کہا کہ عالمی اداروں کی طرف سے مسلسل پاکستانی معیشت پر اپنے اعتماد کا اظہار کیا جارہا ہے۔رپورٹ میں کہا گیا ہے کہ پاکستان میں صارفین کا اعتماد چودہ پوائنٹس سے بڑھ کر ننانوے پوائنٹس ہوگیا ہے۔ رپورٹ میں مزید کہا گیا ہے کہ پالیسیوں کے تسلسل اور سیاسی استحکام اقتصادی ترقی کیلئے انتہائی لازمی ہے</body>
</COUNTER_document>
