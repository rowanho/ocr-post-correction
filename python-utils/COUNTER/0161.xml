<?xml version="1.0" encoding="UTF-8" standalone="no"?>
<COUNTER_document classification="WD" domain="national" filename="0161.xml" newsdate="25.11.14" newspaper="APP" noofwordswithSWR="128" totalnoofsentences="8" totalnoofwords="170">
<headline>پاک فوج کی جانب سے تھرپارکر کے خشک سالی سے متاثرہ لوگوں کے لئے 80 ٹن وزنی امدادی سامان کی کھیپ روانہ</headline>
<body>اسلام آباد ۔ 25 نومبر (اے پی پی) پاک فوج نے فورٹریس اسٹیڈیم لاہور گیریژن کے آرمی ریلیف کیمپ سے منگل کو تھرپارکر کے خشک سالی سے متاثرہ لوگوں کے لئے 80 ٹن وزنی امدادی سامان کی کھیپ روانہ کی ہے۔ 12 ٹرکوں پر مشتمل کھیپ حیدر آباد بھیجی گئی جو تھر کے خشک سالی سے متاثرہ علاقوں میں تقسیم کی جائے گی۔ امدادی سامان میں ادویات، پینے کا صاف پانی اور بستر شامل ہیں۔ پاک فوج کے پیرا میڈیکل اسٹاف کی 30 رکنی ٹیم پہلے ہی زیادہ متاثرہ علاقوں چھاچھرو، ڈیپلو، ڈلی، اسلام کوٹ اور نگرپارکر کے نواحی علاقوں میں دن رات کام کر رہی ہے۔ پاک فوج نے لاہور گیریژن میں 7 ریلیف کیمپ فورٹریس اسٹیڈیم، ایوب اسٹیڈیم، قذافی اسٹیڈیم، والٹن روڈ، ڈی ایچ اے اور شیخوپورہ میں قائم کئے ہیں۔ فوج نے لاہور گیریژن سے تھرپارکر کیلئے اب تک 148 ٹن امدادی اشیاء بھجوائی ہیں۔</body>
</COUNTER_document>
