<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0371p.xml" newsdate="23.12.14" newspaper="express" noofwordswithSWR="188" totalnoofsentences="2" totalnoofwords="326">
<headline>ٹنڈولکر ورلڈکپ2015 کے خیر سگالی سفیر بنا دیے گئے</headline>
<body>دبئی (اسپوڑٹس ڈیسک ) انٹرنیشنل کرکٹ کونسل نے آئندہ برس کے شروع میں آسٹریلیا اور نیوزی لینڈ میں مشترکہ طور پر شیدول ورلڈکپ کیلیے سچن ٹنڈولکرکو خیر سگالی سفیر مقرر کر دیا ، یہ مسلسل دوسرا موقع ہے جب بھارتی ماسٹر بلاسٹر کو شو پیس ایوٹ کا برانڈ ایمبیسڈر بنایا گیا ہے ، وہ اس سے قبل 2011 میں بھارت، بنگلہ دیش اور سری لنکا میں مشترکہ طور پر منعقد ورلڈ کپ میں بھی یہ ذمہ داری بخوبی نبھا چکے ہیں ، آئی سی سی نیٹنڈولکر کو 2015 ورلڈکپکا برانڈ ایمبیسڈربنائے جانے کا اعلان سماجی رابطے کی ویب سائٹ کے ذریعے کیا ،بعد ازاں کونسل نے اپنے جاری کردہ اعلامیے میں اس پر مزید روشنی ڈالی ،ٹنڈولکر2011 میں ٹرافی جیتنے والی ٹیم کا حصہ رہے ہیں ، جہاں پر ممبئی میں منعقد فائنل میں دھونی الیون نے سری لنکا کو شکست سے دو چار کیا تھا ،ٹنڈولکر ورلڈکپ کے45 میچز میں2278 رنز بنا کر ایونٹ کی تاریخ کے نمایاں ترین اسکورر بھی ہیں، جس مین ان کی اوسط56.95 رہی ہے ، آئی سی سی کا مزید کہنا ہے کہ ٹنڈولکر اس کردار میں ایونٹ کے پروموشن کیلیے ہونے والے پروگراموں میں بھی شریک ہوں گے، اس اعزاز کے ملنے پر ٹنڈولکر نے اپنے بیان میں کہا ہے کہ میں بہت خوش ہوں کہ آئی سی سی نے مجھے لگاتار دوسری مرتبہ اپنے شو پیس کا برانڈ ایمبیسڈر بنایاہے ، گذشتہ چھ ورلڈ کپ میں بطور پلےئر میں شامل رہا ہوں لیکن اب آنے والے میگا ایونٹ میں مختلف انداز میں اس کا حصہ بن گیا ہوں ، میں اس کا موازنہ 1987کے ورلڈ کپ سے کر سکتا ہوں ،جس پر میں نے بطور 'بال بوائے ' ایونٹ میں حصہ لیا تھا ، میں نے ایونٹ کی ہر گیند پو خوشی کا اظہار کیا ہے ، یاد رہے کہ گذشتہ ماہ موجود بھارتی نائب کپتان ویرات کوہلی کر بھی ورلڈکپ کا خیر سگالی سفیرمقرر کیا گیا تھا ۔</body>
</COUNTER_document>
