<?xml version="1.0" encoding="UTF-8" standalone="no"?>
<COUNTER_document classification="ND" domain="national" filename="0155.xml" newsdate="29.09.14" newspaper="APP" noofwordswithSWR="133" totalnoofsentences="9" totalnoofwords="220">
<headline>حکومت مظاہرین کے دھرنوں کے باعث پیدا ہونے والے خلل کے باوجود عوام کی انتھک خدمت میں مصروف ہے وزیراعظم محمد نواز شریف کی وطن واپسی کیلئے ہیتھرو ایئرپورٹ روانگی سے قبل صحافیوں سے گفتگو</headline>
<body>اسلام آباد ۔ 29 ستمبر (اے پی پی) وزیراعظم محمد نواز شریف نے کہا ہے کہ موجودہ حکومت مظاہرین کے دھرنوں کے باعث پیدا ہونے والے خلل کے باوجود عوام کی انتھک خدمت میں مصروف ہے۔ انہوں نے یہ بات وطن واپسی کے لئے ہیتھرو ایئرپورٹ روانگی سے قبل صحافیوں سے گفتگو کرتے ہوئے کہی۔ ایک نجی ٹی وی کی رپورٹ کے مطابق وزیراعظم، جنہوں نے اقوام متحدہ کی جنرل اسمبلی کے 69 ویں اجلاس میں شرکت کے بعد وطن واپس آتے ہوئے لندن میں دو راتیں قیام کیا، نے کہا کہ وہ منفی سیاست کرنے والوں کے بارے میں بات نہیں کرنا چاہتے۔ انہوں نے کہا کہ پارلیمنٹ نے جمہوریت کے استحکام کے لئے اہم کردار ادا کیا ہے۔ نواز شریف نے کہا کہ ان کی حکومت بھی نظام میں موجود خرابیوں کو دور کرنے کی خواہاں ہے۔ ایک سوال کے جواب میں وزیراعظم نے کہا کہ میرا خیال نہیں کہ عدلیہ حکومت کے خلاف کسی سازش میں ملوث ہے۔ انہوں نے کہا کہ اقوام متحدہ کی جنرل اسمبلی سے خطاب اور کشمیر پر موقف پاکستان اور کشمیری عوام کے جذبات کا عکاس ہے۔</body>
</COUNTER_document>
