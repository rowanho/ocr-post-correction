<?xml version="1.0" encoding="UTF-8" standalone="no"?>
<COUNTER_document classification="ND" domain="foreign" filename="0149.xml" newsdate="05.10.14" newspaper="APP" noofwordswithSWR="96" totalnoofsentences="8" totalnoofwords="160">
<headline>ہانگ کانگ: مظاہرین سرکاری عمارتوں سے رکاوٹیں ہٹانے پر آمادہ،طلبہ احتجاج جاری رکھیں گے</headline>
<body>ہانگ کانگ ۔ 05اکتوبر (اے پی پی) مظاہرین سرکاری عمارتوں سے رکاوٹیں ہٹانے پر آمادہ ہو گئے ۔طلبہ احتجاج جاری رکھیں گے۔ اتوار کو بھی شہر میں صورتحال کشیدہ رہی اور سڑکوں پر موجود مظاہرین نے خدشہ ظاہر کیا کہ پولیس ان کے خلافدوبارہ کوئی کارروائی کرسکتی ہے۔ ہانگ کانگ میں جمہوریت کے حق میں مظاہرہ کرنے والے مظاہرین نے حکومت کے بڑھتے ہوئے دباؤ کے بعد کہا ہے کہ وہ اہم سرکاری عمارتوں کے آگے سے رکاوٹیں ہٹالیں گے لیکن مظاہرے میں شریک طلبا کے رہنماؤں نے احتجاج جاری رکھنے کا عزم کیا ہے۔ایک ہفتہ قبل ہزاروں افراد چین کی طرف سے ہانگ کانگ کے 2017ء کے انتخابی امیدواروں کی چھان بین کے فیصلے کے خلاف سڑکوں پر نکل آئے تھے اور انھوں نے شہر کے مرکزی علاقے میں دھرنا دے رکھا ہے۔ یہ لوگ چیف ایگزیکٹو سے مستعفی ہونے کا مطالبہ کر رہے ہیں۔</body>
</COUNTER_document>
