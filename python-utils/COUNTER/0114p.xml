<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0114p.xml" newsdate="10.09.14" newspaper="daily_waqt" noofwordswithSWR="303" totalnoofsentences="6" totalnoofwords="448">
<headline>دوسری اننگز میں 161رنز پر ڈھیر،اسپنر معین علی4 وکٹیں لے اڑے،میچ کے تیسرے ہی روز فیصلہ ہو گیا، پیزبان کو سیریز میں سبقت</headline>
<body>مانچسٹر(اسپورٹس ڈیسک) لاغر بھارتی بیٹنگ منہ کے بل گر پڑی ،انگلینڈ نے اولڈ ٹریفورڈ ٹیسٹ تیسرے ہی روز اننگز اور54 رنز سے جیت لیا ، 215 کے خسارے میں جانے والی مہمان ٹیم دوسری اننگز میں 161 پر ڈھیر ہو گئی ، معین علی ایک بار پھر 4 وکٹیں لے اڑے،جیمز اینڈرسن اور کرس جورڈن2 ، 2 شکار کرنے میں کامیاب ہوئے،میزبان ٹیم کو سیریز میں2-1 سے سبقت حاصل ہو چکی ہے۔ تفصیلات کے مطابق پہلی اننگز میں 215 کے خسارے کا دباؤ لیے میدان میں اترنے والی بھارتی ٹیم کو دوسری باری میں بھی کسی موقع پر استحکام نصیب نہ ہوا،میزبان اٹیک زخمی پیسرا سٹورٹ براڈ کے بغیر بھی مہلک ثابت ہوا ، پہلی وکٹ 26کے مجموعی سکور پر گری جب مرلی وجے 18رنز بنا کر کرس ووکس کی گیند پر ایک بی ڈبلیو ہوئے ، گوتم گھمبیر بھی اتنا ہی سکور کر پائے تھے کہ جیمز انڈرسن کا شکار بن گئے ،کیچ وکٹ کیپر جوز بٹلر نے تھاما ،53 کے ٹوٹل پر ہی چتیشور پجارا (17) کومعین علی نے ایل بی ڈبلیو کیا ،ٹاپ تھری کی رخصتی کے بعد پارٹ ٹائم سپنر نے اپنی ہی بولنگ پر کیچ تھام کر اج نکیاراہنے(1) کر بھی چلتا کر دیا ،اس وقت ٹیم کا ٹوٹل تک پہنچا تھا،اسی سکور پر ویرات کوہلی (7)کی بساط لپیٹنے کیلیے جیمز اینڈرسن نے ای این بیل کا سہارا لیا ،صرف5 رنز کے اضافہ سے رونیدرا جڈیجا کی اننگزکا پر4 اختتام ہو گیا،انھیں کرس جورڈن نے معین علی کی مدد سے میدان بدر کیا۔ صرف 13 رنز کر سفر میں5 وکٹیں گرنے کے بعد کپتان دھونی نے ٹیم کی سنچری تو مکمل کرا دی لیکن 27کے انفرادی سکور پر اسپنر کا چوتھا شکار بن گئے ،کیچ گیری بیلنس نے لیا ،بھونیشور کمار 10 پر رن آؤٹ ہوئے ،جورڈن نے ورون ارون کو9 رنز پر ٹھکانے کرنے کیلیے جوز بٹلر کا سہارا لیا ،پھر اگلی ہی گیند پر پنکج کی بیلز بھی اڑا دیں۔پہلی اننگزمیں152 رنز بنانے والی بھارتی ٹیم اس بار46 اوورز میں161 پر ڈھیر ہو کراننگز او54 رنز کی خفت کا شکار ہوئی ،روی چندرن ایشون46 رنز کی مزاحمت کسی کام نہ آئی ۔اس سے قبل انگلینڈ نے6 وکٹ پر237 رنز سے انگز کا دوبارہ آغاز کیا ،گذشتہ روز کے ناقابل شکست بیٹسمین جوئے روٹ77 اور جیمز بٹلر 70رنز بنا کر آؤٹ ہوئے ،دونوں کی شراکت میں134 رنز بنے ،پنکج سنگھ نے انھیں آؤٹ کر کے بالآخر ٹیسٹ کرکٹ میں کامابی کا مزہ چکھ لیا ،اسٹورٹ براڈ 12پر ریٹائر ڈہرٹ ہوئے، جیمز انڈرسن9 کوجڈیجا نے آؤٹ کیا ،کرس ووکس 26 پر ناٹ آؤٹ رہے ،انگلش اننگز کا اختتام367 پر ہوا۔</body>
</COUNTER_document>
