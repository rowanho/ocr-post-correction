<?xml version="1.0" encoding="UTF-8" standalone="no"?>
<COUNTER_document classification="ND" domain="national" filename="0271p.xml" newsdate="13.09.14" newspaper="nawa-e-waqt" noofwordswithSWR="695" totalnoofsentences="33" totalnoofwords="1021">
<headline>ملتان‘ مظفر گڑھ کو بچانے کیلئے دو بڑے بند توڑ دیئے گئے‘ مزید سینکڑوں دیہات زیرآب فصلیں تباہ</headline>
<body>ملتان + لاہور (سپورٹس رپورٹر+ نیوز ایجنسیاں+ نوائے وقت رپورٹ) ملتان اور مظفر گڑھ شہر کو بچانے کیلئے ہیڈ محمد والا اور شیر شاہ بند توڑ دیئے گئے اور اس سے پانی کا رُخ شجاع آباد کی طرف موڑ دیا گیا، جس کے بعد شجاع آباد میں لوگوں کو ریسکیو کرنے کے لئے آپریشن شروع کر دیا گیا، شیر شاہ بند ٹول پلازہ کے قریب سے توڑا گیا۔ دونوں بڑے بندوں کو دو، دو مقامات پر بارود سے 100فٹ کے شگاف ڈالے گئے۔ شگاف پانی کے بڑھتے ہوئے دباﺅ کو کم کرنے کے لئے ڈالے گئے۔ اس وجہ سے مظفر گڑھ کا ملتان سے زمینی رابطہ منقطع ہو گیا، مزید بیسیوں دیہات ڈوب گئے اور ہزاروں ایکڑ پر کھڑی فصلیں تباہ ہوگئیں۔ ہیڈ محمد والا پر دریائے چناب سے آنے والا ریلا مظفرگڑھ کے مضافاتی علاقوں میں داخل ہو چکا ہے جس کی وجہ سے دوآبہ، سنکی، چک چہجڑہ، چک روہاڑی سمیت متعدد نشینی علاقے زیر آب آگئے ہیں۔ ڈیزاسٹر مینجمنٹ سینٹر کے مطابق پانی کے بہاو¿ میں مزید اضافے کا خدشہ ہے۔ ملتان شہر میں سیلاب کے خطرے کے پیش نظر سینکڑوں دیہات خالی کرا لئے گئے ہیں، شہر کو بچانے کےلئے ہیڈ محمد والا بند میں 100 فٹ چوڑا شگاف ڈالا گیا بعد مےں چند فٹ کے فاصلے پر دوسرا شگاف ڈالا گیا جس کے باعث ریلا محمد پور گھوٹہ، بٹہ سندیلا، بستی گرے والا اور دیگر نشیبی علاقوں سے ہوتا ہوا واپس دریائے چناب میں گر جائے گا۔ شگاف ڈالنے سے جھنگ، کوٹ ادو اور مظفر گڑھ کا ہیڈ محمد والا کی جانب سے ملتان سے زمینی رابطہ منقطع ہو گیا ¾ ہنگامی صورت حال سے نمٹنے کےلئے پاک فوج اور سول انتظامیہ کو ہائی الرٹ کردیا گیا۔ ذرائع کے مطابق 4 لاکھ کیوسک سے زائد کا ریلا ملتان شہر کے حفاظتی بندوں سے ٹکرا رہا ہے جس میں آئندہ چوبیس گھنٹوں میں ہیڈ تریموں سے آنے والا ریلا بھی شامل ہوجائےگا۔ ذرائع کے مطابق راجن پور میں دریائے سندھ کے کنارے چار دیہات کچا میراں ، کچا جمال، رکھ سبزانی اور موضع پونگ زیر آب آچکے ہیں ¾ ضلعی انتظامیہ کے مطابق دریائے سندھ میں پانی کی سطح مزید بلند ہونے کی صورت میں 83 چھوٹے دیہات زیر آب آسکتے ہیں۔ اس وقت دریائے چناب میں کبیروالا کے مقام پر اونچے درجے کا سیلاب ہے، جس کے باعث 48 دیہات زیر آب آچکے ہیں، چھ ہزار ایکڑ سے زائد کھڑی فصلیں بھی تباہ ہوگئی ہیں۔ ذرائع کے مطابق آئندہ 24گھنٹوں کے دوران پانی کی سطح میں 50 ہزار کیوسک اضافہ متوقع ہے۔ حکومت سندھ نے ممکنہ سیلاب کے خطرے کے پیش نظر فلڈ ایمرجنسی نافذ کر دی ہے اور متعلقہ حکام کو ہنگامی صورت حال سے نمٹنے کے لئے ہائی الرٹ رہنے کا حکم دےدیا ۔ این ڈی ایم اے نے خدشہ ظاہر کیا ہے کہ سندھ کے کچے کے علاقوں میں سیلاب آنے کی صورت میں چھ لاکھ افراد متاثر ہو سکتے ہیں۔ وزیراعلیٰ سندھ نے بھی سکھر اور گڈو کے مختلف علاقوں کا طوفانی دورہ کرکے دریائے سندھ کے حفاظتی بندوں کا معائنہ کیا۔ دوسری جانب پاک فوج کے شعبہ تعلقات عامہ (آئی ایس پی آر) نے بتایا کہ ملتان میں پاک فوج کا سیلاب سے متاثرہ علاقوں میں ریسکیو آپریشن جاری ہے، کور کمانڈر ملتان سیلابی آپریشن کی نگرانی کر رہے ہیں جبکہ پاک فوج کے ریسکیو آپریشن میں 7 ہیلی کاپٹرز اور 100 کشتیاں حصہ لے رہی ہیں۔ بند اڑانے کے بعد ملتان اور شیر شاہ کا راستہ بند کر دیا گیا۔ متاثرین میں 15 سوکلو راشن تقسیم کیا گیا۔ ادھر آزاد کشمیر میں سیلاب زدہ اضلاع میں پانی اترنے کے باوجود متاثرہ علاقوں کی سڑکوں کو تاحال ٹریفک کےلئے نہیں کھولا جا سکا۔ پاک بحریہ کے طبی عملے نے متاثرین کو ضروری طبی امداد فراہم کی اورکھانے پینے کی اشیاءبھی تقسیم کیں۔ سیلابی ریلا اب سندھ میں داخل ہو گیا ہے اور گڈو کے مقام پر نچلے درجے کا سیلاب ، سکھر بیراج پر پا نی بڑھ گیا، ریلے نے اب سندھ کے کچے کے علاقوں کا رخ کر لیا، حکومت کی جانب سے کچے کے مکینوں کو ایک با ر پھر وارننگ جاری ، محفوظ مقامات پر منتقل ہو جا ئیں ، ہدایات جا ری ، چو بیس گھنٹوں میں گڈو کے مقام پر نچلے درجے کا سیلاب درمیا نے اور او نچے درجے میں تبدیل ہو جا ئے گا۔ ملتان میں دریائے چناب کے ریلے میں ڈوبنے والے 4افراد کو بچا لیا گیا ہے۔ گڈو بیراج میں 15اور 16ستمبر کو اونچے درجے کا سلاب ہو گا۔ جیب آباد کے کچے علاقہ کے لوگ محفوظ مقامات کی طرف منتقل ہو جائیں گے، حکومتی مسیج نے شہریوں کو خوف میں مبتلا کر دیا۔ اگلے 36 سے 48 گھنٹوں کے بعد پنجاب میں سیلابی صورتحال میں کمی واقع ہونا شروع ہو جائے گی، بیراجوں کو بچانے کی لئے مختلف مقامات سے بند توڑ کر ملحقہ علاقوں میں پانی چھوڑ دیا گیا ہے جس سے کئی دیہات زیر آب آ گئے ہیں۔ محکمہ موسمیات کے دریاوں کی صورتحال بتانے والے لاہور کے چیف مسٹرالوجسٹ محمد ریاض کے مطابق صوبہ پنجاب میں اس وقت پانی کا بڑا ریلہ دریائے چناب کے تریموں اور پنجند کے مقام سے گزر رہا ہے جہاں 12سے 15ستمبر کے دوران انتہائی اونچے درجے کا (06 سے07لاکھ کیوسک) کا سیلابی ریلہ گزرنے کا امکان ہے۔ جس کے باعث ٹوبہ ٹیک سنگھ، خانیوال، لیہ، مظفر گڑھ اور ملتان کے اضلاع میں سیلابی پانی داخل ہونے کا خدشہ ہے۔ ملتان کا مظفرگڑھ ، لیہ، ڈیرہ غازیخان ، راجن پور اورکوئٹہ سے زمینی رابطہ مکمل طورپر منقطع ہوگیا ہے۔ شیرشاہ بند میں شگاف سے ریلوے لائن بھی زیرآب آگئی ہے۔ دس بجے ہیڈ محمد والاپل کے قریب دریا کی پرانی گزرگاہ پرسڑک میں شگاف ڈال دیا گیا۔ 35فٹ چوڑایہ شگاف بھی پانی کے دباﺅکوکم نہ کرسکا جس کے بعد تین بجے سہہ پہر دھماکے ذریعے اس شگاف کو100فٹ چوڑا کردیا گیا۔ شگاف کے بعد پانی دریاکی پرانی گزرگاہ سے ہوتا ہوا شیرشاہ بند سے ٹکرا گیا، شیرشاہ بند پر دباﺅ بڑھنے کے بعد دریائے چناب پر موجود پل کو بچانے کے لئے پونے سات بجے شام شیرشاہ فلڈ بندکا ایک حصہ دھماکہ سے اڑا دیا گیا۔</body>
</COUNTER_document>
