<?xml version="1.0" encoding="UTF-8" standalone="no"?>
<COUNTER_document classification="PD" domain="foreign" filename="0194p.xml" newsdate="21.09.14" newspaper="daily_dunya" noofwordswithSWR="102" totalnoofsentences="8" totalnoofwords="189">
<headline>داعش نے یرغمال بنائے گئے 49 ترک شہری رہا کر دیے شہریوں کو عراق میں ترک قونصل خانے پر حملے کے وقت یرغمال بنایا گیا تھا</headline>
<body>انقرہ(دنیا نیوز)ترکی کے وزیر اعظم احمد داؤد اوگلو نے کہا ہے کہ شدت پسند تنظیم داعش نے عراقی شہر موصل سے یرغمال بنائے گئے ترک شہریوں کو رہا کر دیا ہے اور وہ گھر پہنچ گئے ہیں۔49 ترک باشندوں کو رواں برس جون میں داعش جنگجووں نے موصل میں ترکی کے قونصل خانے پر حملے کے بعد یرغمال بنا لیا تھا۔ان افراد میں سفارتکار، ان کے اہلخانہ اور فوجی شامل ہیں۔ترکی ان یرغمالیوں کے باعث داعش کے خلاف عالمی اتحاد میں شامل ہونے سے ہچکچاتا رہا ہے۔ یاد رہے کہ رواں سال جولائی میں بھی جنگجووں نے 32 ترک ڈرائیوروں کو اغواکر لیا تھا جنہیں تین ہفتے بعد چھوڑ دیا گیا۔وزیر اعظم نے مزید بتایا کہ رہا ہونے والے ترک شہریوں کی حالت اچھی ہے تاہم انہوں نے یہ نہیں بتایا کہ یرغمالیوں کو کن حالات میں رہا کیا گیا۔ذرائع کے مطابق ترک وزیر اعظم آذر بائیجان کا دورہ مختصر کر کے وطن واپس آرہے ہیں تاکہ ان افراد سے مالاقات کر سکیں۔</body>
</COUNTER_document>
