<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0262.xml" newsdate="23.09.14" newspaper="APP" noofwordswithSWR="163" totalnoofsentences="14" totalnoofwords="227">
<headline>ایشین گیمز ویمنز کرکٹ، چین اور سری لنکا نے سیمی فائنل کیلئے کوالیفائی کر لیا</headline>
<body>انچیون ۔ 23 ستمبر (اے پی پی) ایشین گیمز خواتین کرکٹ مقابلوں میں چین نے جاپان اور سری لنکا نے ہانگ کانگ کو شکست دے کر سیمی فائنل کیلئے کوالیفائی کر لیا۔ تفصیلات کے مطابق جنوبی کوریا میں جاری ایشین گیمز کرکٹ مقابلوں میں گزشتہ روز کھیلے گئے پہلے کوارٹر فائنل میں چین نے جاپان کو 7 وکٹوں سے ہرا دیا۔ جاپانی ٹیم نے پہلے بیٹنگ کرتے ہوئے مقررہ 20 اوورز میں 7 وکٹوں کے نقصان پر 71 رنز بنائے۔ چی ہیرو 25 رنز کے ساتھ ٹاپ سکورر رہیں۔ جواب میں چینی خواتین ٹیم نے ہدف 18.4 اوورز میں 3 وکٹوں کے نقصان پر حاصل کر لیا۔ زینگ می نے 23 رنز کی عمدہ اننگز کھیلی۔ ایونٹ کے دوسرے کوارٹر فائنل میں سری لنکا ویمن نے ہانگ کانگ کو 82 رنز کے واضح مارجن سے شکست دے دی۔ سری لنکا نے پہلے بیٹنگ کرتے ہوئے مقررہ 20 اوورز میں 5 وکٹوں کے نقصان پر 149 رنز بنائے۔ مادھوشانی 43 اور چماری 33 رنز کے ساتھ نمایاں رہیں۔ ہانگ کانگ کی ٹیم مطلوبہ ہدف حاصل کرنے میں ناکام رہی اور پوری ٹیم 17.2 اوورز میں 67 رنز بناکر آؤٹ ہوگئی۔ کینو گل 16 رنز کے ساتھ ٹاپ سکورر رہیں۔ سری لنکا کی طرف سے شاشکلا سری وردنے نے چار کھلاڑیوں کو آؤٹ کیا</body>
</COUNTER_document>
