<?xml version="1.0" encoding="UTF-8" standalone="no"?>
<COUNTER_document classification="ND" domain="national" filename="0097p.xml" newsdate="17.09.14" newspaper="daily_dunya" noofwordswithSWR="164" totalnoofsentences="6" totalnoofwords="242">
<headline>حکومت عوام کا معیار زندگی بلند کرنے کیلئے پر عزم ہے ‘صدر ممنون صدر مملکت ممنون حسین نے کہا ہے کہ موجودہ حکومت معیشت کی بحالی کے ذریعے پاکستان کے عوام کا معیار زندگی</headline>
<body>اسلام آباد (خبر نگار خصوصی ) بلند کرنے کیلئے پر عزم ہے اور معیشت کی بحالی میں ترقیاتی اداروں کی معاونت مدد گار ہوگی۔ ان خیالات کا اظہار انہوں نے منگل کو ایوان صدر میں ایشین ڈویلپمنٹ بینک کے صدر تائی ھیکوناکائو سے ملاقات کے دوران کیا۔ صدر مملکت نے ایشین ڈویلپمنٹ بینک کی طرف سے بے نظیر انکم سپورٹ پروگرام کے تحت معاشی تحفظ کے پروگرام میں 433 ملین ڈالر کے فنڈز فراہم کرنے کی تعریف کی، صدر نے اس بات پر اطمینان کا اظہارکیا ہے کہ غرباء میں کیش رقوم کی تقسیم’ تکنیکی تعلیم کی فراہمی اور خصوصاً خواتین میں چھوٹے قرضوں کی فراہمی غربت ختم کرنے میں مدد گار ہو گی ’ صدر نے پاکستان اور ایشین ڈویلپمنٹ بینک کے مابین دہائیوں سے ورکنگ ریلیشن شپ کی تعریف کی اور بینک کی طرف سے تعلیم’ صحت ’ پانی کے وسائل اور خصوصاً توانائی اور کمیونیکیشن کے شعبوں میں ترقیاتی منصوبوں میں معاونت کو سراہا ۔ بینک کے صدر تائی ھیکوناکائو نے پاکستان میں حالیہ سیلاب سے انسانی جانوں کے ضیاع اور نقصانات پر افسوس کا اظہارکیا۔ صدر نے پاکستان ’ افغانستان اور سنٹرل ایشیاء میں تجارت اور معاشی تعلقات کے فروغ کیلئے اے ڈی بی کے سنٹرل ایشیاء ریجنل اکنامک اقدام کی تعریف کی ۔</body>
</COUNTER_document>
