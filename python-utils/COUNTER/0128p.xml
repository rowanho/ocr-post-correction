<?xml version="1.0" encoding="UTF-8" standalone="no"?>
<COUNTER_document classification="PD" domain="showbiz" filename="0128p.xml" newsdate="13.08.14" newspaper="daily_waqt" noofwordswithSWR="108" totalnoofsentences="5" totalnoofwords="183">
<headline>مردوں اور خواتین میں تفریق احمقانہ ہے ، شاہ رخ خان</headline>
<body>ممبئی (وقت نیوز ) بالی وڈ کے اداکار سٹار شاہ رخ خان نے لائیو شو کے دوران پولیس یونیفارم میں ملبوس خاتون اہلکار کو اٹھا کر ڈانس پر تنقید کا جواب دیتے ہوئے کہا کہ مردوں اور خواتین میں تفریق احمقانہ ہے۔ پریس ٹرسٹ آف انڈیا اور مڈ ڈے سے انٹرویو میں شاہ رخ خان نے خاتون اہلکار کے ساتھ ڈانس پر تنقید کرنے والوں کو آڑے ہاتھوں لیتے ہوئے کہا کہ یہ معاملہ یونیفارم کا نہیں بلکہ مردوں اور خواتین میں تفریق کا ہے جو انتہائی احمقانہ ہے ۔ان کا کہنا تھا کہ اگر معاملہ یونیفارم کا ہوتا تو میں نے 5برس قبل اپنی فلم" ویر زارا" کی شوٹنگ کے دوران ایک پولیس اہلکار کے ساتھ ڈانس کیا تھاجب کہ60 اور70 کی دہائی میں جوجیوں کے مورال کو بلند کرنے کیلئے اداکار سرحد پر جا کر اہلکاروں کے ساتھ ڈانس کرتے تھے ۔واضح رہے کہ چند روز قبل بالی وڈ کنگ شاہ رخ خان نے کولکتہ میں ایک شو کے دوران ایک خاتون پولیس افسر کے ساتھ ڈانس کیا تھا ۔</body>
</COUNTER_document>
