<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0100p.xml" newsdate="11.08.14" newspaper="express" noofwordswithSWR="541" totalnoofsentences="3" totalnoofwords="796">
<headline>میزبان اسپنر نے 6مہرے کھسکائے ، مجموعی طور پر9 وکٹیں لینے پر میچ کے بہترین کھلاڑی بھی قرار،سرفراز احمد کی ففٹیبیکار'،اظہر علی کے41 اور مصباح کے 28رنز آئی لینڈرز نے 99رنز کا آسان ہدف3 وکٹیں گنوا کر حاصل کر لیا،جے وردنے کے بطور اوپنر26 رنز،کپتان انجیلو میتھیوز کے13 گیندوں پر برق رفتار25 رنز</headline>
<body>گال(اسپورٹس ڈیسک) گال میں سری لنکا نے ڈرانائی مقابلے کے بعد7 وکٹ سے کامیابی حاصل کر لی ،رنگانا ہیراتھ نے پاکستانی بیٹسمینوں کو "ہاتھ" دیکھا دیا ، اسپنر نے 48رنز دیکر6 وکٹیں اپنے نام کیں ،انھیں میچ میں9 شکار کرنے پر نیچ کا بہترین کھلاڑی بھی چناگیا ، سیریز میں آئی لینڈرز کو کی1-0 ناقابل شکست بر تری مل گئی، میزبان ٹیم نے بادلوں کے برسنے سے قبل 99رنز کا ہدف3 وکٹ گنوا کر حاصل کر لیا ،پہلی بار میں451 کا بڑا مجموعہ ترتیب دینے والی قومی ٹیم دوسری کاوش میں 180رنز پر ہمت ہار گئی،سرفراز احمد کی ناقابل شکست ففٹی 'بیکار'،آئی لینڈرز نے پہلی اننگز9 وکٹ پر533 رنز بنا کر ڈیکلیئرڈ کرتے ہوئے 82رنز کی بر تری حاصل کی ،دونون ملکوں میں سیریز کا آخری ٹیسٹ جمعرات سے کولمبو کے سنہا لیز اسپورٹس کلب گراؤنڈ میں کھیلا جائیگا ،مہیلا جے وردنے اپنے ہوم گراؤنڈ پر کیریئر کا الوداعی میچ کھیلیں گے۔تفصیلات کے مطابق گال ٹیسٹ میں سری لنکا نے سنسنی خیز اور ڈرامائی مقابلے میں7 وکٹ سے کامیابی حاصل کر لی ،82 رنز کے خسارے سے دوچارہونے والی قومی ٹیم نیچ کے پانچویں اور اختتامی دن 180پر ہمت ہار گئی ،سری لنکن اسپنر رنگانا ہیراتھ نے 'ہاتھ ' دکھاتے ہوئے48 رنز دے کر6 وکٹیں اپنے نا م کیں،دلرون پریرا نے2 پلیئرز کو پویلین چلتا کیا، اتوار کو نیچ کے پانچویں دن پاکستان نے اپنی دوسری نا مکمل اننگز چار رنز پر ایک وتخ سے شروع کی ،اوپنر احمد شہزاد کے دساتھ نائٹ واچ مین سعید اجمل نے کھیل کا آگاز کیا ،لیکن پوری ٹیم بدترین کارکردگی کا مظاہرہ کرتے ہوئے80.2 اوورز میں180 رنز بنا کر آؤٹ ہو گئی ،پاکستانی ٹیم صبح کے سیشن میں مزید تین وکٹیں گنوا کر مشکلات میں گھر گئی اس وقت ٹیم کااسکور محض 66رنز ہوا تھا،سری لنکن پیسر دھمیکا پرساد نے نائٹ واچ مین سعید اجمل کو وکٹ کیپر نروشن ڈکویلا کی مدد سے پویلین چلتا کیا ، سعید نے21 گیندوں پر 4رنز بنائے ، اوپنر احمد شہزاد16 رنز بنا کر آف ا سپنر دلرون پریرا کی گیند پر ایل بی ڈبلیو ہو گئے،ان کا فیصلہ مشکوک رہا ،وہ ریفرل استعمال کرنے پر بچ سکتے تھے لیکن انھوں نے ایسا نہیں کیا ، پہلی اننگز میں 177رنز بنانے والے یونس خان اس مرتبہ25 گیندوں پر13 رنز جوڑ پائے ،ان کے آؤٹ ہونے پر قومی ٹیم کا اسکور55-4 ہوا ،اس موقع پر اظہر علی اور کپتان مصباح الحق نے پانچویں وکٹ کیلیے 56 رن زکی شراکت بنا کر سری لنکن بولرز کو پیچھے دھکیلا ، تاہم دونوں پلیئرز یکدم 111کے اسکور پر آؤٹ ہو گئے ،اظہر علی 151گیندوں پر 41رنز بنانے کے بعد ہیراتھ اور ڈکویلا کی گٹھ جوڑ کا شکار بن گئے ،اس موقع پر پاکستان ٹیم کو محض29 رنز کی برتری ملی تھی اور دن میں45 اوورز کا کھیل باقی تھا ، مصباح بالز پر28 رنز بناے کے بعد دلرون پریرا کے بچھائے ہوئے جال میں پھنس گئے ، ٹیم کے آخری مستند بیٹسمین اسد شفیق 8کے انفرادی اسکور پر ہیراتھ کی جادو گری کا نشانہ بن گئے ،وہ بھی ایل بی ڈبلیو ہوئے ،اس موقع پر سرفراز اھمد ایک ایند ہع ڈٹے رہے لیکن دوسری جانب سے پلیئرز کی آمدو رفت کا سلسلہ جاری رہا ،سیمر شمندا ایرنگا نے چائے کے وقفے سے قبل عبدالرحمان (1)کو وکٹوں کے عقب میں ڈکویلا کی مدد سے پویلین واپس لوٹا دیا ،ہیراتھ نے محمد طلحہ(4) کو ٹھکانے لگایا اس وقت بھی ڈکویلا ان کے مددگار ثابت ہوئے ، جنید خان بھی ہیراتھ کی وکٹ بن گئے ،ان کے میدان بدر ہونے ہی پاکستانی بساط لپت گئی ،سرفراز70 گیندوں پر 52رنز پر ناٹ آؤٹ رہے،ان کی اننگز میں 5چوکے شامل رہے ،سری لنکا کو فتح کیلیے21 اوورز کے ممکنہ کھیل میں99 رنز کا ہدف ملا،جو انھوں نے تین وکٹوں نے نقصان پر 16.2اوورز میں حاصل کر لیا ، اپل تھارنگا کے ساتھ مہیلا وردنے اننگز کی شروعات کیلیے میدان میں آئے ،28 کے مجموعی اسکور پر پاکستان کو پہلی کامیابی جنید خان نے تھارنگا کو کلین بولڈ کر کے دلائی ، اوپنر نے 12رنز اپنے نام کے آگے جوڑے ،جے وردنے بھی 35گیندوں پر 26رنز بٹورنے کے بعد جنید سے اپنی وکٹیں نہ بچا سکے ،طلحہ کی گیند پر اونچا اسٹروک کھیلنے والے کمار سمگا کارا کو باؤنڈری لائن کے قریب خرم منظور نے کیچ کیا ،تاہم اس وقت گراؤنڈ کے اوپر نمایاں ہونے والے گہرے بادل دیکھ کر سری لنکن کپتان انجیلو میتھیوز اور وتھانگے نے موقع کی مناسبت پر بڑے اسٹروک لیتے ہوئے ٹیم کو فتح سے ہمکنار کرا دیا ،میتھیوز 25اور وتھانگے11 پر ناٹ آؤٹ رہے۔</body>
</COUNTER_document>
