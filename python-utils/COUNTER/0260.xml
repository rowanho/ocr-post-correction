<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0260.xml" newsdate="03.07.14" newspaper="APP" noofwordswithSWR="154" totalnoofsentences="10" totalnoofwords="264">
<headline>مکمل طور پر فٹ ہوں کولمبیا کو شکست دیکر سیمی فائنل کوالیفائی کرینگے۔ نیمار</headline>
<body>برازیلیا ۔ 3 جولائی (اے پی پی) برازیل کی ٹیم کے نامور اور کی کھلاڑی نیمار نے کہا ہے کہ وہ مکمل طور پر فٹ اور بھر پور فارم میں ہے اور اپنی ٹیم کو میگا ایونٹ کے کوارٹر فائنل میچ میں کولمبیا کے خلاف کامیابی دلاکر سیمی فائنل کے لیے کوالیفائی کرائینگے۔نیمار نے کہا ہے کہ وہ میگا ایونٹ میں اب تک کی اپنی ٹیم کی کارکردگی سے مطمئن ہیں، انہوں نے کہا کہ وہ اپنی ٹیم کے کوارٹر فائنل کوالیفائی کرنے پر بہت خوش ہیں، انہوں نے کہا کہ انکی ٹیم فیفا ورلڈ کپ 2014ء کے کوارٹر فائنل میں مربوط حکمت عملی کے تحت میدان میں جیت کے لیے اترے گی۔ نیمار نے کہا کہ انکی کوشش ہوگی کہ وہ میگا ایونٹ کے کوارٹر فائنل میں بھی عمدہ کھیل پیش کرتے ہوئے اپنی ٹیم کی کامیابی میں اہم کردار ادا کریں اور اس مقصد کے لیے ٹیم کے ہر کھلاڑی کو بہت سخت محنت کرنا ہوگی۔ واضح رہے کہ نیمار اب تک 53 بین الاقوامی میچوں میں اپنی ٹیم کی قیادت کر چکے ہیں اور اس دوران انہوں نے اپنی ٹیم کی طرف سے 35 گول سکو کئے ہیں۔ نیمار بیسویں فٹ بال ورلڈ کپ میں اب تک کھیلے گئے میچوں میں سے دو میچوں میں اپنی عمدہ کارکردگی کی بدولت مین آف دی میچ قرار پائے ہیں۔ نیمار نے اپنے فٹ بال کیریئر کا آغاز 10 اگست 2010 کو امریکہ کے خلاف میچ سے کیا۔ برازیل اور کولمبیا کے درمیان دوسرا کوارٹر فائنل میچ آج کھیلا جائیگا</body>
</COUNTER_document>
