<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0261p.xml" newsdate="24.09.14" newspaper="daily_waqt" noofwordswithSWR="236" totalnoofsentences="17" totalnoofwords="361">
<headline>ایشین گیمز : مراتب علی پاکستان کو پہلا تمغہ دلانے میں کامیاب</headline>
<body>انچیان(نیٹ نیوز ) ایشین گیمز 2014میں پاکستان نے پہلا تمغہ جیت لیا ۔پاکستان کے مراتب علی شاہ نے ووشو میں کانسی کا تمغہ جیتا ۔ سیمی فائنل میں چینی حریف سے شکست کے بعد ایران کے کھلاڑی سے کانسی کے تنغے کیلئے مقابلہ ہوا جس میں مراتب علی نے 70کے جی کلاس میں اپنے حریف کو شکست دے کر پاکستان کے لیے کے 2014 ایشین گیمز میں پہلا تمغہ جیت لیا ۔دریں اثنا سکواش میں ہاکستان کے عامر اطلس خان نے عبدل وہاب خالد الاسحاق کو شکست دے دی واضح رہے کہ ایشین گیمز میں پاکستان188 کا رکنی دست شرکت کر رہا ہے تاہم اب تک پاکستانی کھلاڑیوں کی کارکردگی مایوس کن رہی ہے۔دریں اثنا آج جنوبی کوریا میں جاری ایشین گیمز کے ویمنز ٹی ٹوینٹی ایونٹ میں پاکستان اور تھائی لینڈ کی ٹیمیں کوارٹر فائنل میں مقابل ہوں گی ۔یہ کوارٹر فائنل مرحلے کا تیسرا میچ ہو گا جبکہ چوتھے میچ میں بنگلہ دیش اور نیپال کی ٹیمیں ایک دوسرے کے سامنے ہوں گی۔چین، نیپال، تھائی لینڈ اور ہانک کانگ نے کوارٹر فائنل کے لئے کوالیفائی کیا تھا جبکہ پاکستان، بنگلہ دیش ، سری لنکا اور جاپان کی ٹیمیں براہ راست کوارٹر فائنل کھیل رہی ہیں ۔واضح رہے کہ ٹورنامنٹ کے دونوں سیمی فائنل مقابلے25 ستمبر جبکہ فیصلہ کن معرکہ 26ستمبر کو ہو گا۔اس سے قبل کھیلے گئے پہلے اور دوسرے کوارٹر فائنل میں چین اور سری لنکا نے اپنے میچ جیت لیے۔چین نے جاپان اور سریلنکا نے ہانک کانگ کو شکست دی۔پہلا میچ جاپان اور چین کی ٹیموں کے مابین کھیلا گیا ۔جاپان کی ٹیم نے ٹاس جیت کر پہلے بیٹنگ کرنے کا فیصلہ کیا اور مقررہ بیس اوورز میں سات وکٹوں کے نقصان پر 71رنز بنائے ۔چین کی ٹیم نے مقررہ ہدف 18.4اوورز میں تین وکٹوں کے نقصان پر72 رنز بنا کر کر میچ اپنے نام کر لیا ۔ چین کی زانگ می نے ایک چوکے کی مدد سے23 جبکہ یومیو 14رنز بنا کر نمایاں بیٹسمین رہیں ۔جاپان کی ٹیم نے 24رنز ایکسٹرا کے دےئے۔اس سے قبل جاپان کی جانب سے بیٹنگ کرتے ہوئے ساکا موٹو نے43 گیندں پر تین چوکوں کی مدد سے25 رنز بنائے۔</body>
</COUNTER_document>
