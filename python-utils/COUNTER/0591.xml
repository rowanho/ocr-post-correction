<?xml version="1.0" encoding="UTF-8" standalone="no"?>
<COUNTER_document classification="ND" domain="national" filename="0591.xml" newsdate="30.09.14" newspaper="APP" noofwordswithSWR="95" totalnoofsentences="8" totalnoofwords="157">
<headline>لاپتہ افراد کی بازیابی کے لئے موثر ترین قدم اٹھایا جائے‘ سراج الحق</headline>
<body>اسلام آباد ۔ 30 ستمبر (اے پی پی) امیر جماعت اسلامی پاکستان سراج الحق نے کہا ہے کہ لاپتہ افراد کے بارے میں مشترکہ حکمت عملی اپنانے کے لئے وہ تمام سیاسی جماعتوں سے رابطے کریں گے۔ ان خیالات کا اظہار انہوں نے لاپتہ افراد کے لواحقین کی طرف سے اسلام آباد میں لگائے گئے کیمپ کے دورہ کے موقع پر خطاب کرتے ہوئے کیا۔ کیمپ آمد پر ڈیفنس آف ہیومن رائٹس کی چیئرپرسن آمنہ مسعود جنجوعہ نے سراج الحق کا خیر مقدم کیا۔ سراج الحق نے کہا کہ لاپتہ افراد کے لواحقین کا مطالبہ جائز ہے کہ لاپتہ افراد کو عدالتوں میں پیش کیا جائے اور اگر وہ بے گناہ ہیں تو انہیں رہا کیا جائے۔ انہوں نے کہا کہ لاپتہ افراد کامسئلہ ایک فرد کا نہیں۔ انہوں نے اپیل کی کہ لاپتہ افراد کی بازیابی کے لئے موثر ترین قدم اٹھایا جائے۔</body>
</COUNTER_document>
