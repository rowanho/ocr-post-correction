<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0010p.xml" newsdate="03.08.14" newspaper="daily_waqt" noofwordswithSWR="231" totalnoofsentences="8" totalnoofwords="331">
<headline>سٹین فورڈ ٹینس سرینا ولیمز نے ایوانووچ کو رخصتی کا پروانہ تھمادیا  امریکی نمبر ایک ٹینس سٹار کی سیمی فائنل میں رسائی، وینس ولیمز کو جرمنی کی اینڈریا پیٹکووچ کے ہاتھوں شکست کا صدمہ سہنا پڑا  بیٹ ایٹ ہوم کپ کے فائنل میں بیلجیئم کے ڈیوڈ گوفن نے ڈومینک تھیئم کو ہرا کر کیریئر کا پہلا اے ٹی پی ٹور ٹائٹل اپنے نام کر لیا</headline>
<body>سٹین فورڈ ،واشنگٹن، کٹز بوہیل(سپورٹس ڈیسک) امریکہ میں جاری سٹین فورڈ ٹینس کلاسک کی سیمی فائنل لائن اپ مکمل ہو گئی ۔ٹاپ سیڈ سرینا ولیمز نے سر بین حریف ایناایوا نووچ کیخلاف اعصاب شکن مقابلے میں کامیابی کے بعد لاسٹ فور راؤند میں رسائی حاصل کر لی جبکہ ان کی بہن وینس ولیمز تین سیٹس کے مقابلے میں جرمنی کی اینڈریا پیٹکووچ سے اپنی بہن کی شکست کا بدلہ چکانے کیلئے کورٹ میں اتریں گی جبکہ جرمنی کی اینجلیک کربر کا مقابلہ امریکہ کی ورورالیچپینکو سے ہوگا۔امریکہ میں ہی جاری سٹی اوپن ٹینس ٹورنامنٹ کی سیمی فائنل لائن اپ بھی مکمل ہوگئی۔سیکنڈ سیڈ روسی کھلاڑی ایکترینا ماکا رووا نے ہم وطن اناستاسیاپیولی چینکوواکو سات چھاور چھ تین سے مات دے کر سیمی فائنل میں جگہ بنالی جہاں ان کا مقابلہ ہم وطن سویتلاناکزنیٹسووا سے ہو گا جنہون نے کواتر فائنل میں امریکی حریف وانیا کنگ کی دستبرداری کے نتیجے میں لاسٹ فور میں جگہ بنا لی تھی۔دوسرے سیمی فائنل میں جاپان کی کرومی ناراکو نیوزی لینڈ کی مرینا ایرا کووچ کا چیلنج در پیش ہو گا ۔ جاپان کی کرومی نارا نے کواٹر فائنل میں فرانس کی کرسٹینا ملاڈینووچ کو چھ تین اور چھ ایک سے رخصتی کا پروانہ تھمایا جبکہ نیوزی لینڈ کی مرینا ایرا کووچ نے سربیاکی بویانا جو وانووسکی کیخلاف چھ چار کے یکساں سکور سے کامیابی حاصل کی۔آسٹریا میں منعقد بیٹ ایٹ ہوم کپ کے فائنل میں بیلجیئم کے ڈیوڈ گوفن نے آسٹیریا کے ڈومینک تھیئم کو فائنل میں چار چھ،چھ ایک اور چھ تین سے ہرا کر کیریئر کا پہلا اے ٹی پی ٹور ٹائٹل اپنے نام کر لیا۔</body>
</COUNTER_document>
