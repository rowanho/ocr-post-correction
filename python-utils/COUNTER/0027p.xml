<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0027p.xml" newsdate="04.08.14" newspaper="express" noofwordswithSWR="430" totalnoofsentences="19" totalnoofwords="638">
<headline>58گولڈ ،59 سلور،57برانز سمیت174 تمغے حاصل کر کے برتری ثابت کر دی،آسٹریلیا دوسرے نمبر پر رہا،کینیڈا کا تیسر پوزیشن پر قبضہ،پاکستان کا 23واں نمبر ہاکی فائنل میں بھارت کو آسٹریلیا کے ہاتھوں 4-0 سے مات، نیٹ بال میں بھی کینگروز نے میدان مار لیا،بیڈمنٹن مکسڈ ڈبلز میں انگلش میاں بیوی کے طلائی تمغے</headline>
<body>گلاسکو(اسپورٹس ڈیسک) کامن ویلتھ گیمز میں 28 سال بعد حکمرانی کا تاج انگلینڈ کے سر پر سج گیا ،58گولڈ ،59 سلور،57برانز سمیت174 تمغے حاصل کر کے برتری ثابت کر دی،آسٹریلیا 49 سونے،42 چاندی،46 کانسی سمیت137 کیساتھ داسرے نمبر پر رہا ،کینڈا نے تیسری پوزیشن پائی ، اسکاٹ چوتھے ،بھارت پانچویں نمبر پر آیا،پاکستان کی 23ویں پوزیشن رہی،ہاکی میں آسٹریلیا نے بھارت کو4-0 سے روند کر اعزاز کا دفاع کر لیا ۔نیٹ بال میں بھی میدان آسٹریلیا کے ہاتھ رہا۔انگلینڈ کے کرس اور گیبی ایڈ کاک نے ہم وطن جوڑی کرس لینگریج اور ہیتھر اولیور کو پچھاڑ کر بیڈ منٹن کے مکسڈ ڈبلز ایونٹ میں گولڈ میڈل پر قبضہ جمانے والے پہلے میاں بیوی ہونے کا اعزاز حاصل کیا ۔تفصیلات کے مطابق کامن ویلتھ گیمز میں مجموعی طور پر انگلینڈ نے 58گولڈ ،59 سلور،57برانز سمیت174 تمغے حاصل کر کے اپنی حکمرانی ثابت کر دی۔آسٹریلیا 49گولڈ،42 سلور،46 برانز سمیت137 میڈلز جیت کر دوسرے نمبر رہا۔کینیڈا 32 گولڈ سمیت82 پر قبضہ جماتے ہوئے تیسری پوزیشن پائی۔سکاٹ لینڈ19 کولڈ کے ساتھ چوتھے،بھارت15 کے ساتھ پانچویں نمبر پر آیا۔نیوزی لینڈ چھٹے ،جنوبی افریقہ ساتویں،نائیجیریا آٹھویں،کینیانویں،جمیکا دسویں پوزیشن کا حقدار بنا ۔3 سلور ایک برانز میڈل جیت کر پاکستان 23ویں نمبر پر رہا ۔ایونٹ میں35 ملکوں کی ٹیمیں شریک تھیں،واحد برانز میڈل کے ساتھ سینٹ لوسیا آخری نمبر رہا،گزشتہ روز ہاکی میں آسٹریلیا نے بھارت کو 4-0 سے روند کر اپنی حکرانی برقرار رکھی،انگلینڈ نے نیوزیلینڈ کو پنالٹیز پر مات دیتے ہوئیبرانز میڈل کی صورت میں پہلی بار گیمز میں وکٹری اسٹیند پر جگہ بنائی،فاتح ٹیم نے پہلے ہاف میں خسارے میں جانے کے باوجود دو بار پرتری حاصل کی لیکن مقابلے کا اختتام 3-3 سے برابری پر ہوا، انگلش ٹیم گزشتہ کامن ویلتھ گیمز ،اولمپکس اور ورلڈ کپ میں بھی چوتھے نمبر پر ہی تھی لیکن اس بار تاریخ بدل دی ، نیٹ بال میں آسٹریلیا نے نیوزی لینڈ کو 58-40 کے شکست دیکر گولڈ میڈل حاصل کیا،جمیکا نے عمدہ کھیل پیش کرتے ہوئے انگلینڈکو 52-48 سے ہرا کر برانز میڈل سے محرام کر دیا ،گزشتہ ایونٹ میں تیسری پوزیشن پر آنے والی ٹیم اپنی کارکردگی کا گراف بہتر نہ کر سکی جس پر کوچ اور پرستاروں نے مایوسی کا اظہار کیا ۔سائیکلنگ کی ہم وطن ایما پولی نے سلور میڈل اپنے نام کیا ،جنوبی افریقہ کی ایشلے پاسیو نے برانز حاصل کر لیا ۔مینز میں ویلز کے گیرنٹ تھوماس سر فہرت ،نیوزی لینڈ کے جیک بیوررنرزاپ انگلش اسکاٹ تھویٹس تیسری پوزیشن پر رہے انگلینڈ کے کرس اور گیبی ایڈ کاک نے ہم وطن جوڑی کرس لینگریج اور ہیتھر اولیور کو پچھاڑ کر بیڈ منٹن کے مکسڈ ڈبلز ایونٹ میں گولڈ میڈل پر قبضہ جمانے والے پہلے میاں بیوی ہونے کا اعزاز حاصل کیا ،ٹاپ سیڈ نے پہلے دونوں سیٹ جیت کر برتری ثابت کر دی۔ویمنز ڈبلزمیں ملائیشین ویوان کاہ اور کھیوی مون نے بھارتی جوالا گوٹا اور ایشونی بونا پاکا گولڈ میڈل خواب پورا نہ ہونے دیا ۔انگلش گیری ایڈوک اور لورین سمتھ تیسرے نمبر پر رہیں۔ مینز دبل میں بھی ملایئشیا نے گولڈ میڈل جیتا، وی کینگ اور وی شم گونے سنگا پور کے ڈینی کرسٹیان کے نیچا دکھادیا۔انگلینڈ کے کرس لیگریج اور پٹیر ملز کو برانز میڈل پر اکتفا کرنا پڑا ۔اسکواش کے مکسڈ ڈبلز ایونٹ میں آسٹریلوی راکیل گری نہم اور ڈیوڈ پالمر نے انگلش پیئر بار کر اور ایلیسن وائٹرز کو زیر کر کے گولڈ میڈلقابو میں کیا، آسٹریلوی کیسی براؤن اور کیمرون پلے برانز میڈل کے حقدار بنے۔مینزڈبلز میں آسٹریلوی ڈیوڈ پامر اور کیمرون پلے فاتح، انگلش ایڈرین گرانٹ اورنک میتھیورنرز اپ جبکہ انگلش ڈرائل س یلبی اور جیمزو لسٹروپ تیسرے نمبر پر رہے۔</body>
</COUNTER_document>
