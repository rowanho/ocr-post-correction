<?xml version="1.0" encoding="UTF-8" standalone="no"?>
<COUNTER_document classification="WD" domain="national" filename="0583p.xml" newsdate="29.10.14" newspaper="nawa-e-waqt" noofwordswithSWR="118" totalnoofsentences="4" totalnoofwords="168">
<headline>اسلام آباد کچہری دھماکہ‘ وزارت داخلہ کی رپورٹ سپریم کورٹ میں پیش</headline>
<body>اسلام آباد (نمائندہ نوائے وقت) سپریم کورٹ میں اسلام آباد کچہری میں ہونے والے دھماکے اور فائرنگ سے متعلق ازخود نوٹس کیس کی سماعت کے دوران عدالت نے ڈپٹی اٹارنی جنرل کو وزارت داخلہ کی رپورٹ رجسٹرار آفس اور فریقین وکلا کو دینے کی ہدایت کرتے ہوئے کیس کی مزید سماعت 12نومبر تک ملتوی کر دی ہے۔ چیف جسٹس ناصر الملک کی سربراہی میں تین رکنی بنچ نے ایف ایٹ کچہری سانحہ سے متعلق از خود نوٹس کیس کی سماعت کی تو ڈپٹی اٹارنی جنرل نے وزارت داخلہ کی رپورٹ عدالت میں جمع کرواتے ہوئے بتایا ذمہ داروں کے خلاف کارروائی ہورہی ہے متاثرین کو کچھ امداد دے دی گئی جبکہ کچھ جلد فراہم کردی جائے گی منظوری ہوگئی ہے۔ عدالت نے ڈپٹی اٹارنی جنرل کو ہدایت کی کہ وہ رپورٹ رجسٹرار آفس اور فریقین وکلا کوفراہم کریں جبکہ جسٹس شوکت عزیز کی سربراہی میں بننے والے کمشن کی رپورٹ بھی فریقین وکلا کو دی جائے۔</body>
</COUNTER_document>
