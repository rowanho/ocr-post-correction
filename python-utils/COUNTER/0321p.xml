<?xml version="1.0" encoding="UTF-8" standalone="no"?>
<COUNTER_document classification="PD" domain="national" filename="0321p.xml" newsdate="25.11.14" newspaper="daily_aaj" noofwordswithSWR="156" totalnoofsentences="8" totalnoofwords="229">
<headline>نیپرا نے بجلی قیمت میں 47پیسے فی یونٹ کمی کی منظوری دیدی</headline>
<body>اسلام آباد (آئی این پی) نیشنل الیکٹرک پاور ریگولیٹری اتھارٹی (نیپرا) نے بجلی کی قیمت میں 47پیسے فی یونٹ کمی کی منظوری دے دی،وزیراعظم نواز شریف نے نیپراکے اقدامات کو سراہتے ہوئے کہا ہے کہ حکومت عوام کو اسی طرح ریلیف دیتی رہے گی ،حکومت کی مثبت پالیسیوں سے اچھے نتائج سامنے آرہے ہیں ۔تفصیلات کے مطابق پیر کونیپرا نے بجلی قیمت میں 47پیسے فی یونٹ کمی کی منظوری د ے دی ہے۔وزیراعظم نواز شریف نے نیپراکے بجلی کی قیمتوں میں کمی کا خیر مقدم کرتے ہوئے کہا ہے کہ ،حکومت کی مثبت پالیسیوں سے اچھے نتائج سامنے آرہے ہیں،پاکستان کی معیشت ترقی کر رہی ہے،پہلی بار عوام کو صحیح معنوں میں ریلیف ملنا شروع ہوا ہے ،حکومت آگے بھی عوام کو اسے طرح ریلیف دیتی رہے گی۔ذرائع کے مطابق نیپرا نے بجلی قیمت میں 47پیسے فی یونٹ کمی سے متعلق سینٹرل پاور پر چیزنگ ایجنسی کی درخواست پر سماعت کی۔بجلی کی قیمتوں میں کمی اکتوبر کی ماہانہ فیول ایڈجسٹمنٹ کی مد میں دی گئی۔قیمتوں میں کمی کا اطلاق"کے الیکٹرک"اور"لائف صارفین" کے سوا ملک بھر کی تمام تقسیم کارکمپنیوں پر ہوگا۔واضح رہے کی حکومت نے رواں ماہ کے لئے پیٹرولیم مصنوعات کی قیمتوں میں بھی خاطر خواہ کمی کی تھی جبکہ وزیر اعظم نواز شریف نے آئندہ کے لئے قیمتوں میں مزید کمی کا عندیہ دیا ہے۔</body>
</COUNTER_document>
