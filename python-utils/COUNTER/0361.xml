<?xml version="1.0" encoding="UTF-8" standalone="no"?>
<COUNTER_document classification="WD" domain="sports" filename="0361.xml" newsdate="27.10.14" newspaper="APP" noofwordswithSWR="103" totalnoofsentences="7" totalnoofwords="152">
<headline>محمد شامی انجری کی وجہ سے سری لنکا کے خلاف ون ڈے سیریز سے باہر ہوگئے</headline>
<body>نئی دہلی۔ 27 اکتوبر (اے پی پی) بھارتی فاسٹ باؤلر محمد شامی فٹنس مسائل کی وجہ سے سری لنکا کے خلاف ون ڈے سیریز سے باہر ہوگئے، دھوال کلکرنی کو ان کی جگہ سکواڈ میں شامل کر لیا گیا ہے۔ بھارت اور سری لنکا کے درمیان پانچ ون ڈے میچوں کی سیریز آئندہ ماہ بھارت میں کھیلی جائے گی۔ بھارتی کرکٹ بورڈ کی طرف سے جاری کردہ تفصیلات میں محمد شامی کی انجری کی نوعیت کے بارے میں نہیں بتایا گیا تاہم ان کے متبادل کے طور پر فاسٹ باؤلر دھوال کلکرنی کو ٹیم میں شامل کر لیا گیا ہے۔ کلکرنی بھارت کی جانب سے ایک ون ڈے میچ کھیل چکے ہیں۔ واضح رہے کہ بھارت اور سری لنکا کے مابین پانچ میچوں کی سیریز کا پہلا میچ 2 نومبر کو کٹاک میں کھیلا جائے گا</body>
</COUNTER_document>
