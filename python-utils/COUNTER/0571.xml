<?xml version="1.0" encoding="UTF-8" standalone="no"?>
<COUNTER_document classification="ND" domain="foreign" filename="0571.xml" newsdate="29.09.14" newspaper="APP" noofwordswithSWR="174" totalnoofsentences="11" totalnoofwords="232">
<headline>صدر مملکت ممنون حسین کی افغانستان کے نئے صدر اشرف غنی اور چیف ایگزیکٹو عبداﷲ عبداﷲ کی تقریب حلف برداری میں شرکت</headline>
<body>کابل ۔ 29ستمبر (اے پی پی) صدر مملکت ممنون حسین نے افغانستان کے نئے صدر اشرف غنی اور چیف ایگزیکٹو عبداﷲ عبداﷲ کی حلف برداری کی تقریب میں شرکت کی جو پیر یہاں صدارتی محل میں منعقد ہوئی۔ چیف جسٹس افغانستان نے نئے صدر اشرف غنی سے حلف لیا جبکہ بعد ازاں صدر اشرف غنی نے عبداﷲ عبداﷲ سے چیف ایگزیکٹو کے عہدے کا حلف لیا۔ ۔پختونخوا ملی عوامی پارٹی کے چیئرمین محمود اچکزئی، عوامی نیشنل پارٹی کے صدر اسفند یار ولی اور قومی وطن پارٹی کے سربراہ آفتاب شیرپاؤ بھی تقریب میں شریک تھے۔ صبح ساڑھے دس بجے کے قریب شروع ہونے والی تقریب حلف برداری میں سبکدوش ہونے والے صدر حامد کرزئی سمیت افغانستان کے سرکردہ رہنما موجود تھے۔ دریں اثناء ترجمان دفترخارجہ نے کہاکہ صدر ممنوں حسین نے افغان حکومت کی دعوت پر کابل کا سرکاری دورہ کیا۔ ترجمان نے کہاکہ پاکستان نے قومی یکجہتی حکومت کے بارے میں معاہدے پر دستخط اور انتخابی عمل کی تکمیل پرافغان عوام اور قیادت کو مبارک با دی۔ ترجمان نے کہاکہ حلف برداری کی تقریب میں صدر مملکت کی شرکت افغانستان میں پرامن جمہوری تبدیلی کیلئے پاکستان کی مسلسل حمایت کی غماز ہے۔ انہوں نے کہا کہ اس دورے سے دونوں بردار ممالک کے درمیان تعلقات کو تقویت ملے گی۔</body>
</COUNTER_document>
