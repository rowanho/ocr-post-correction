<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0253.xml" newsdate="01.07.14" newspaper="APP" noofwordswithSWR="121" totalnoofsentences="8" totalnoofwords="194">
<headline>فرانس کے ہاتھوں شکست کے بعد نائیجیرین کوچ سٹیفن کیشی مستعفی ہوگئے</headline>
<body>برازیلیہ ۔ یکم جولائی (اے پی پی) فیفا ورلڈ کپ 2014 ، نائیجیریا کے کوچ سٹیفن کیشی نے فرانس کے ہاتھوں پری کوارٹر فائنل میں شکست کے بعد اپنے عہدے سے استعفٰی دے دیا۔ میگا ایونٹ کے پانچویں پری کوارٹر فائنل میں فرانس نے نائیجیریا کو 2-0 سے شکست دے کر فائنل ایٹ میں جگہ حاصل کی۔ اس میچ میں 78 منٹ تک نائیجیریا نے فرانس کو ٹف ٹائم دیا تاہم 79ویں منٹ میں مڈ فیلڈر پال پوگابا نے گول کرکے فرانس کو برتری دلا دی، میچ کے آخری لمحات میں نائیجیریا کے کپتان جوزف یوبو نے اون گول کردیا جس سے فرانس کی جیت یقینی ہوگئی۔ نائیجیریا کے کوچ سٹیفن کیشی کا کہنا ہے کہ ان کی خواہش تھی کے ٹیم اگلے راؤنڈ تک رسائی حاصل کرے، فرانس کے خلاف کھلاڑیوں نے شاندار کھیل پیش کیا تاہم قسمت نے ہمارا ساتھ نہیں دیا۔ سٹیفن کیشی نے مزید کہا کہ وہ اپنے عہدے کو چھوڑ رہے ہیں اور اب وہ اپنی فیملی کے ساتھ وقت گزارنا چاہتے ہیں۔ واضح رہے کہ 52 سالہ سٹیفن 2011 سے نائیجیرین ٹیم کے ساتھ منسلک ہیں۔</body>
</COUNTER_document>
