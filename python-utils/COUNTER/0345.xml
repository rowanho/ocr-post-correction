<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0345.xml" newsdate="27.08.14" newspaper="APP" noofwordswithSWR="98" totalnoofsentences="8" totalnoofwords="141">
<headline>سریش رائنا نے انگلینڈ کے خلاف دوسرے ون ڈے میں سنچری داغ دی</headline>
<body>کارڈف ۔ 27 اگست (اے پی پی) بھارتی کرکٹ ٹیم کے مڈل آرڈر بلے باز سریش رائنا نے انگلینڈ کے خلاف دوسرے ایک روزہ میچ میں سنچری داغ دی۔ یہ رائنا کے کیریئر کی چوتھی سنچری ہے۔ سریش رائنا کا شمار بھارت کے مایہ ناز بلے بازوں میں کیا جاتا ہے، رائنا نے بدھ کو انگلینڈ کے خلاف کھیلے گئے سیریز کے دوسرے ایک روزہ میچ میں انتہائی شاندار اور ذمہ دارانہ بیٹنگ کا مظاہرہ کیا، انہوں نے ڈٹ کر انگلش باؤلرز کا مقابلہ کیا اور شاندار سنچری مکمل کی۔ ان کی شاندار سنچری کی بدولت بھارتی ٹیم نے مقررہ اوورز میں 304 رنز بنائے تھے۔ رائنا 100 رنز بنانے کے بعد ووکس کی گیند کا نشانہ بنے۔ رائنا نے 193 میچوں میں 4763 رنز بنا رکھے ہیں۔</body>
</COUNTER_document>
