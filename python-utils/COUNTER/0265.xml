<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0265.xml" newsdate="12.10.14" newspaper="APP" noofwordswithSWR="85" totalnoofsentences="5" totalnoofwords="126">
<headline>راجر فیڈرر نے شنگھائی ماسٹرز کا ٹائٹل اپنے نام کر لیا</headline>
<body>شنگھائی۔ 12 اکتوبر (اے پی پی) نامور سوئس ٹینس سٹار راجر فیڈرر نے پہلی بار شنگھائی ماسٹرز کا ٹائٹل اپنے نام کر لیا، فیصلہ کن معرکے میں انہوں نے فرنچ حریف جائلز سائمن کو شکست دی، اس فتح کے بعد وہ اے ٹی پی رینکنگ میں دوسرے نمبر پر آگئے ہیں۔ تفصیلات کے مطابق گزشتہ روز چین کے شہر شنگھائی میں کھیلے گئے مینز سنگلز ایونٹ کے فائنل میں سابق عالمی نمبر ایک سوئٹزرلینڈ کے راجر فیڈرر نے فرانس کے جائلز سائمن کو سخت مقابلے کے بعد 7-6 اور 7-6 سے شکست دی اور پہلی بار شنگھائی اوپن کا ٹائٹل جیتا۔ 33 سالہ فیڈرر کا یہ کیریئر کا 81 واں اے ٹی پی ٹائٹل ہے۔</body>
</COUNTER_document>
