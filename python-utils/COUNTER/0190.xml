<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0190.xml" newsdate="15.09.14" newspaper="APP" noofwordswithSWR="93" totalnoofsentences="6" totalnoofwords="134">
<headline>جنوبی افریقن آل راؤنڈر ایلبی مورکل فٹنس مسائل کا شکار ہوگئے</headline>
<body>جوہانسبرگ ۔ 15 ستمبر (اے پی پی) جنوبی افریقا کرکٹ ٹیم کے آل راؤنڈر ایلبی مورکل فٹنس مسائل کا شکار ہوگئے جس کی وجہ سے وہ ڈومیسٹک ٹورنامنٹ کے ابتدائی دو راؤنڈ میں حصہ نہیں لے سکیں گے۔ کرکٹ جنوبی افریقا کی طرف سے جاری کردہ تفصیلات کے مطابق ایلبی مورکل ٹخنے کی انجری میں مبتلا ہوگئے ہیں، ان کی انجری سنجیدہ نوعیت کی ہے اور انہیں مکمل طور پر صحت یاب ہونے میں وقت درکار ہوگا۔ ایلبی مورکل ٹائٹنز کی جانب سے فرسٹ کلاس کرکٹ کھیلتے ہیں۔ ان کی فرنچائز ٹائٹنز کا کہنا ہے کہ مایہ ناز آل راؤنڈر کا ان فٹ ہونا ہماری ٹیم کیلئے بڑا نقصان ہے، ان کی عدم موجودگی میں یقیناً ٹیم کی کارکردگی پر اثر پڑے گا</body>
</COUNTER_document>
