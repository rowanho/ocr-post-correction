<?xml version="1.0" encoding="UTF-8" standalone="no"?>
<COUNTER_document classification="PD" domain="foreign" filename="0182p.xml" newsdate="11.09.14" newspaper="daily_insaf" noofwordswithSWR="107" totalnoofsentences="5" totalnoofwords="146">
<headline>عالم اسلام کی 1400اہم شخصیات شاہ عبداللہ کی میزبانی میں حج کرینگی اللہ کے گھر کی زیارت کے لیے آنے والے تمام فرزندان اسلام ہمارے مہمان ہیں</headline>
<body>ریاض(مانیٹرنگ ڈیسک) سعودی حکومت حسب روایت حج کے موقع پرعالم اسلام کی ڈیڑھ ہزار اہم شخصیات کی سرکاری سطح پرمیزبانی کرے گی۔مقامی میڈیا کے مطابق خادم الحرمین الشریفین شاہ عبداللہ بن عبدالعزیز نے 1435 ھ کے حج کے موقع پر 70 ممالک کی 1400 شخصیات کےحج اور ان کی میزبانی کے خصوصی احکامات جاری کیے ہیں۔ سعودی وزیر برائے مذہبی امور صالح بن عبدالعزیز آل الشیخ نے ایک نیوز کانفرنس میں بتایا کہ شاہ عبداللہ بن عبدالعزیز کی جانب سے رواں سال بھی بیرون ملک سے آنے والے چودہ سو عازمین حج کی سرکاری سطح پر میزبانی کا حکم جاری کیا ہے۔انہوں نے کہا کہ اللہ کے گھر کی زیارت کے لیے آنے والےتمام فرزندان اسلام ہمارے مہمان ہیں۔</body>
</COUNTER_document>
