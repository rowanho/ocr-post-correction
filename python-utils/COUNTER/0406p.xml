<?xml version="1.0" encoding="UTF-8" standalone="no"?>
<COUNTER_document classification="PD" domain="foreign" filename="0406p.xml" newsdate="24.07.14" newspaper="nawa-e-waqt" noofwordswithSWR="122" totalnoofsentences="6" totalnoofwords="195">
<headline>جموں و کشمیر اور تلنگانہ بھارت کاحصہ نہیں ہیں</headline>
<body>نئی دہلی (اے پی پی) بھارتی ریاست تلنگانہ کے وزیر اعلیٰ کے چندرا شیکر رائو کی بیٹی اور ضلع ناظم آباد سے بھارتی ایوان زیریں لوک سبھا کی رکن کے کویتا نے دو ٹوک الفاظ میں کہا ہے کہ جموں و کشمیر اور تلنگانہ بھارت کاحصہ نہیں ہیں اور بھارت نے ان دونوں علاقوں پر زبردستی قبضہ کررکھا ہے ۔ کشمیر میڈیا سروس کے مطابق کے کویتا جو بھارتی پارلیمنٹ میں تلنگانہ راشٹراسمیتی پارٹی کی نمائندگی کرتی ہیں نے ایک اخبار کو انٹرویو دیتے ہوئے کہاکہ کشمیر اور تلنگانہ دونوں الگ الگ علاقے ہیں تاہم آزادی کے بعد ان دونوں علاقوں کو بھارت نے زبردستی ضم کر لیا ہے ۔ انہوں نے کہاہمیں جموں و کشمیر کے بارے میں حقائق کو سامنے لانا چاہیے کیونکہ بعض علاقے بھارت کا حصہ نہیں تھے ۔ انہوںنے کہاکہ ہمیں اس کا اقرارکرتے ہوئے بین الاقوامی سرحدوں کو تبدیل کرنا چاہیے۔ انہوںنے کہاکہ اگر بھارت مسئلہ کشمیر حل کرتا ہے تو بجٹ میں دفاعی اخراجات میں کمی کر سکتا ہے اور یہ رقم خواتین کی فلاح و بہبود اور غربت کے خاتمے جیسے حساس مسائل پر خرچ کی جاسکتی ہے۔</body>
</COUNTER_document>
