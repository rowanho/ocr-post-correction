<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0152p.xml" newsdate="06.10.14" newspaper="express" noofwordswithSWR="475" totalnoofsentences="7" totalnoofwords="734">
<headline>تین میچز کی سیریز میں مایا ناز اسپنر سعید اجمل اور آل راؤنڈر حفیط کی عدم دستیابی پر ذولفقار بابر اور نوجوان اسپنر سمیع اسلم طلب کر لیے گئے  باہمی مقابلوں میں کینگروز کا پلڑا بھاری ،مجموعی 89 ایک روزہ بین الاقوامی میچز میں پاکستان کو 31 فتوحات ملیں، حریف ٹیم 51 میں کامیاب رہی</headline>
<body>شارجہ (اسپورٹس ڈیسک) پاکستان اور آسٹریلیا کے درمیان 3 میچز پر مشتمل ون ڈے سیریز کا آغاز منگل سے پو رہا ہے ،گرین شرٹس عید الاضحی پر قوم کو جیت کا تحفہ دینے کیلیے پر عزم ہیں ،سیریز میں مایہ ناز آف ا سپنر سعید اجمل آئی سی سی کی جانب سے پابندی کے سبب باہر ہیں جبکہ آل رانڈر محمد حفیظ گذشتہ دنوں پریکٹس میچ میں انجرڈ ہونے کے بعد ایک روزہ مقابلوں سے یکسر باہر ہو گئے ہیں۔سلیکٹرز نے ان کی جگہ ذولفقار بابر اور نوجوان اوپنر سمیع اسلم کو اسکواڈ میں طلب کر لیا ہے ،پاکستان اور آسٹریلیا کے درمیان اب تک مجموعی طور پر 89 ون ڈے انٹرنیشنل منعقد ہو چکے ہیں،جس میں آسٹریلیا 51 جیتا جبکہ 31 میں پاکستان کو کامیابی ملی،ایک مقابلہ ٹائی ہوا اور تین میچز بے نتیجہ رہے ہیں ۔تفصیلان کے مطابق پاکستان اور آسٹریلیا کے درمیان 3 میچز پر مشتمل ون ڈے سیریز کا آغاز منگل سے ہو رہا ہے ،قومی ٹیم آسٹریلیا سے سیریز کا دوسرا ون ڈے انٹرنیشنل جمعہ10 اکتوبر کو دبئی میں کھیلے گی ،تیسرا اور آخری ایک روزہ میچ ابوظبی کے شیخ زید اسٹیڈیم میں اتوار12اکتوبر کو شیڈیول کیا گیا ہے ،اس کے بعد دونوں ملکوں کے درمیان دو ٹیسٹ میچز کی سیریز سے قبل شارجہ میں 15 سے18 اکتوبر تک پریکٹس میچ بھی شیڈیول ہے ،جس میں پاکستان کی ' اے' ٹیم حصہ لے گی،پہلا ٹیسٹ دبئی میں 22 سے26 اکتوبر تک منعقد ہوگا جبکہ دوسرے ٹیسٹ کی میزبانی ابوظبی کے سپرد کی گئی ہے اور یہ مقابلہ 30 اکتوبر سے 3 نومبر تک شیڈیول ہے ۔پاکستان سعید اجمل ک بعد آل رانڈر محمد حفیظ کی خدمات سے بھی محرام ہو گیا ہے ،صف اول آل رانڈرحفیظ گزشتہ دنوں پریکٹس میچ میں ہتھیلی پر چوٹ لگ جانے کے بعد ان فٹ ہو گئے تھے ،انہیں اس انجری سے نجا ت حاصل کرنے کیلیے کم از کم دو ہفتے درکار ہوں گے،اس طرھ ون ڈے سیریز میں ان کی شرکت کے امکان بھی ختم ہو گئے ہیں ۔حفیظ اور سعید اجمل کی عدم دستیابی پر قومی سلیکٹرز نے کینگروز کے خلاف سیریز کیلیے اسپنر ذولفقار بابر اور نوجوان اوپنر سمیع اسلم کو طلب کیا ہے،یونس خان،شعیب ملک اور کامران اکمل بدستور ٹیم مینجمنٹ کے مستقبل پلان کا حصہ نہیں ہیں،سمیع اسلم نے2012 کے جونیئر ورلڈ کپ میں پاکستان کی نمائندگی کی تھی اور رواں برس انھیں یو اے ای میں منعقد انڈر 19 ورلڈ کپ میں بھی ملک کی قیدت کرنے کا موقع میسر آچکا ہے ۔آسٹریلیا اور پاکستان کے باہمی ون ڈے میچز پر نظر دوڑائی جائے تو دونو ں ملکوں کی درمیان اب تک مجموعی طور پر 89 ون ڈے انٹرنیشنل منعقد ہوچکے ہیں ،آسٹریلیا کی کامیابی کا تناسب 63.37 فیصد بنتا ہے جبکہ پاکستان کیلیے یہ شرح 36.62 فیصد رہی ہے،باہمی مقابلوں میں آسٹریلیا کا سب سے بڑا مجموعہ7 وکٹ پر337 رنز رہا ،کینگروز نے یہ کارنامہ 4 فروری 2000 میں سڈنی کے مقام پر انجام دیا تھا،پاکستان کی بہترین کاوش آٹھ وکٹ پر 315 رنزہیں،لاہور میں دس نومبر 1998کو گرین شرٹس نے حریف بالرز کی بھر پور پٹائی کی تھی،کینگروز کے خلاگ پاکستان کا کم ترین سکور36اوورز میں 108 پر ڈھیر ہو جانا رہا ہے ،قومی تیم کو یہ خفت 30اگست 2002 میں نیروبی کے مقام پر اٹھانا پڑی تھی ،اس طرح آسٹریلیا کا کمترین سکور41.3اوورز میں 120 رہا ہے،7جنوری1997 کو ہوبارٹ کے مقام پر پاکستانی بولرزنے یہ کارنامہ انجام دے رکھا ہے ،باہمی مقابلوں میں سب سے زیادہ1107 رنز بنانے کا اعزاز سابق آسٹریلوی قائد رکی پونٹنگ کو حاصل ہے ،انھوں نے 35 ایک روزہ میچز میں پاکستان کیخلاف36.90 کی اوسط سے یہ رنزبٹورے،اس میں ان کا بہترین ان فرادی سکور 124 ناٹ آؤٹ رہا ہے ،پاکستان کے جاوید میانداد بھی 1019 رنز کے ساتھ نمایاں ترین ہیں ،انھوں نے بھی 35 میچز میں 33.96 کی اوسط سے یہ رنز بٹورے ،ان کی بہترین کاوش 74 ناٹ آؤٹ ہے ،موجودہ کھلاڑیوں میں شاہد آفریدی اب تک 39 میچزمیں 683 رنز کے ساتھ سب سے آگے ہیں ، بولنگ میں وسیم اکرم 49 میچز میں67شکاروں کے ساتھ اول نمبر پر ہیں ،آسٹریلیا کے لیے گرنے بھی57 وکٹیں لے رکھی ہیں ۔</body>
</COUNTER_document>
