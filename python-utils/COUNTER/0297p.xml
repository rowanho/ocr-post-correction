<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0297p.xml" newsdate="01.11.14" newspaper="daily_waqt" noofwordswithSWR="207" totalnoofsentences="21" totalnoofwords="316">
<headline>یونس خان کی ڈبل سنچری 'ٹیسٹ کیرئیر میں 8ہزار رنز مکمل</headline>
<body>ابو ظہبی (وقت نیوز)سٹار بلے باز یونس خان نے شاندار بیٹنگ کا سلسلہ جاری رکھتے ہوئے آسٹریلیا کے خلاف ابو ظہبی ٹیسٹ میں نہ صرف ڈبل سنچری بنا لی بلکہ ٹیسٹ کیرےئر میں اپنے 8ہزار رنز بھی مکمل کر لیے۔یہ ان کی پانچویں ڈبل سنچری ہے۔وہ 8ہزار رنز بنانے والے تیسرے پاکستانی کھلاڑی ہیں۔2000میں سری لنکا کے خلاف ٹیسٹ کیرےئر کا آغاز کرنے والے یونس خان کا یہ 93ٹیسٹ ہے۔اس سے قبل جاوید میانداد اورانضمام الحق بھی 8ہزار رنز بنا چکے ہیں ۔یونس خان نے دبئی ٹیسٹ کی دونوں اننگز میں سنچریاں سکور کی تھیں۔یونس خان چائے کے وقفے تک205رنز سکور کر کے ناٹ آؤٹ تھے۔یہ ان کی پانچویں ڈبل سنچری تھی ۔جب وہ 181کے سکور پر پہنچے تو ٹیسٹ کرکٹ میں آٹھ ہزاررن مکمل کرنے والے وہ تیسرے پاکستانی کھلاڑی بن گئے ۔یونس خان کا ٹیسٹ کی اننگز میں سب سے زیادہ اسکور 313رنز ہے جو انھوں نے 2009میں سرے لنکا کے خلاف کراچی میں سکور کیا تھا۔یونس خان میکس ویل کو چھکا لگا کر 196کے سکور پر پہنچے ۔یہ ان کی اننگز کا دوسرا چھکا تھا۔اگلے اوور میں میکس ویل کی گیند پر سنگل رن لے کر انھوں نے اپنی ڈبل سنچری مکمل کی۔اپنی ڈبل سنچری میں انھوں نے چودہ چوکے اور دو چھکے لگائے اور اس دوران انھوں نے 334گیندوں کو سامنا کیا۔۔یونس خان ٹیسٹ کرکٹ میں مسلسل تین اننگز میں سنچریاں بنانے والے چوتھے پاکستانی بیٹسمین بھی بن گئے۔ان سے قبل ظہیر عباس ،مدثر نذیر اور محمد یوسف نے ٹیسٹ کرکٹ میں لگاتار تین اننگز میں سنچریاں بنا رکھی ہیں ۔یونس خان90سال کے عرسے بعد آسٹریلیا کے خلاف مسلسل تین سنچریاں سکور کرنے والے پہلے بیٹسمین بن گئے ہیں۔ان سے قبل انگلینڈ کے ہر برٹ سنکلف نے 25-1924میں یہ اعزاز حاصل کیاتھا۔اس کے علاوہ یونس خان نے ٹیسٹ کرکٹ میں 10ویں بار150رنز بنا کر جاوید میانداد کا پاکستانی ریکارڈ برابر کیا۔</body>
</COUNTER_document>
