<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0357p.xml" newsdate="23.10.14" newspaper="express" noofwordswithSWR="410" totalnoofsentences="13" totalnoofwords="623">
<headline>سینئر بیٹسمین نے ناتھن لیون کو چھکا جڑ کر شایانشان انداز میں کیرئیر کی25ویں سنچری مکمل کی،اظہر علی کے 53رنز،توقعات کا بوجھ اٹھائے مصباح الحق 34پر نا قابل شکست  پاکستان کے 4وکٹ پر 219رنز،محمد حفیظ کی صفر کو ساتھ ٹیسٹ کرکٹ میں واپسی ۔احمد شہزاد بھی 3کے انفرادی اسکور پر چل دیے،آسٹریلوی پیسر مچل جانس 3وکٹیں لے اڑے</headline>
<body>دبئی(اسپوٹس ڈیسک )دبئی ٹیسٹ کے پہلے دن چٹان یونس خان سے ٹکرا کر کینگروز ہلکان ہو گئے،پاکستانی اسٹار نے ناتھن لیون کو چھکا جڑ کر شایان شان انداز میں کیر ےئر کی 25ویں ٹیسٹ سنچری مکمل کی اور106رنز پر آؤٹ ہوئے ،اظہر علی نے 53رنز اسکور کیے،دن کے اختتام پر کپتان مصباح الحق34رنز پرتوقعات کا بوجھ اٹھائے ہوئے تھے،اسد شفیق 9رنز پر ناٹ آؤٹ رہے،ٹیم نے 4وکٹ پر 219رنز بنائے،حفیظ کی ٹیسٹ کرکٹ میں واپسی صفر کو ساتھ ہوئی،احمد شہزاد بھی 3رنز پر چل دیے،مچل جانس ایک بار پھر حقیقی خطرہ ثابت ہوئے،دن میں گرنے والی چار میں سے3وکٹیں ان کے ہی نام رہیں ۔تفصیلات کے مطابق کپتان مصباح الحق نے ٹاس جیت کر پہلے بیٹنگ کا فیصلہ کیا مگر جلد ہی ان کے چہرے سے فکر مندی جھلکنے لگی ،صرف 7رنز پر دونوں اوپنر ز اترا ہوا منہ لے کر ان کے پہلو میں آبیٹھے ،آسٹریلیا کو پہلی کامیابی بھی مچل جانس کی وجہ سے حاصل ہوئی جن کے یار کر پر حفیظ صفر پر ایل بی ڈبلیو ہو گئے ،احمد شہزاد نے خودہی اپنی لیگ اسٹمپ کا راستہ کھلا چھوڑا جو پیٹر سڈل کی گیند کی ضرب سے جھنجھنااٹھی۔یونس جب میدان میں اترے تو ان کت ذہن میں شاید 12برس قبل یو اے ای میں آسٹریلیا سے کھیلی گئی سیریز کا نقشہ گھوم رہا تھا،جس میں اسٹیووا کی قیادت میں کینگروز نے ان کی ٹیم کیخلاف 3-0سے کلین سوئپ کیا ،شارجہ ٹیسٹ صرف 2دن میں ختم ہو گیا ،تھا جب پاکستا نی بیٹنگ لائن 59اور پھر 53رنز پر ڈھیر ہوئی تھی ،ون ڈے ٹیم سے ڈراپ ہونے پر بورڈ کیخلاف پریس کانفرنس کرنے والے بیٹسمین کا مقصد بڑی یننگ کھیلنے کا تھا ،وکٹ پر انھوں نے اظہر علی کو جوائن کیا ،کلارک نے دباؤ بڑھانے کیلیے کیرئیر کا پہلا ٹیسٹ کھیلنے والے لیفٹ آرم اسپنر اسٹیووا وکیف کو چھٹے اوور میں ہی متعارف کر دیا لیکن اظہر اور یونس فاسٹ بولنگ سے زیادہ اسپنرز کو عمدگی سے کھیلتے رہے۔دونوں نے احتیاط کا دامن اس سختی سے تھاما کہ لنچ تک پاکستان کا اسکور 2وکٹ پر 50رنز تک ہی پہنچا پایا،بعد ازاں اظہر علی نے لیون کی گیند پر باؤنڈری کی جانب سوئپ کر کے اپنی 16ٹیسٹ نصف سنچری مکمل کی ۔جس وقت دونوں وکٹ پر اچھی طرح سیٹ دکھائی دے رہے تھے تب اظہر سے چوک ہو گئی،جانسن تیسرے اسپیل کیلیے واپس آئے اچانک انھوں نے سلو گیند کی جو اظہر کے بیٹ سے ٹکرا کر شارٹ کور پر موجود الیکس ڈولان کے ہاتھوں میں چلی گئی۔اظہر نت 53رنز کیلیے 167بالز کا سامنا کیا،یونس کے ساتھ ان کی تیسری وکٹ کیلیے 108رنز کی شراکت ہوئی۔لیون اور اوکیف نے کافی جان لڑائی مگر وکٹ سے انھیں بہت کم معاونت ملی،یونس نے اب مصباح کے ساتھ مل کر آسٹریلوی بولرز کی کلاس لیمے کا سلسلہ جاری رکھا اور چوتھی وکٹ کیلیے کار آمد 83 رنز کی شراکت کی۔اس دوران انھوں نے ناتھن لیون کی گیند پر چھکا جڑ کر اپنی 25ویں سنچری 220 بالز پر مکمل کی تاہم جانس نے انھیں دوسری نئی بال سے دوسری گیند پر ایل بی ڈبلیو کیا،یونس نے مصباح سے مشاورت کو بعد ریویو لیا لیکن ٹیکنالوجی نے بھی امپائر کے فیصلے کی توشیق کر دی۔البتہ جوش میں آکر کلارک نے ریویو ضرور ضائع کیا۔پہلے دن کا کھیل ختم ہوا تو پاکستان کا اسکور 4وکٹ پر 219رنز رہا تھا،مصباالحق 34اسد شفیق 9رنز پر بر سر پیکار تھے۔جانس نے 20میں سے 13میڈن اوورز کیے اورصرف 20رنز دے کر 3وکٹیں لیں۔</body>
</COUNTER_document>
