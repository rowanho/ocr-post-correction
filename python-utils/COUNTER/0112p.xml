<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0112p.xml" newsdate="10.08.14" newspaper="express" noofwordswithSWR="661" totalnoofsentences="7" totalnoofwords="1020">
<headline>سری لنکن اسٹار نے جی بھر کر چاروں پاکستانی بولرز کی پٹائی لگاتے ہوئے ڈبل سنچری بنائی،عبدالرحمان نے دن کی پہلی گیند پر کیچ چھوڑا ،انجیلو میتھیوز نے 91 رنز سکور کیے 9وکٹ 533رنز پر اننگز ڈیکلیئرڈ ،82کی برتری ،سعید اجمل کو5 وکٹوں کیلیے166 رنز کی مار برداشت کرنا پڑی ،مہمان سائیڈ نے صرف4 کے سکور پر 1 وکٹ قربان کر دی</headline>
<body>گال(سپورٹس ڈیسک)"سنگدل" سنگا کارا کے سامنے تمام بولنگ ہتھیارناکارہ ہو گئے ،سری لنکن سٹار جی بھر کر چاروں پاکستانی بولرز کی پٹائی لگاتے ہوئے دسویں ڈبل سنچری بنانے مین کامیاب رہے ،کپتان انجیلو میتھیوز نے بھی ساتھ نبھاتے ہوئے 91 رنز سکور کیے ،میزبان نے 9 وکٹ پر 533 رنز بنا کر اننگز ڈیکلےئرڈ کر دی ،یوں اسے 82 رنز کی بر تری حاصل ہوئی ،سعید اجمل نے وکٹوں کیلیے 166 رنز کی پٹائی برداشت کی ،جواب میں مہمان سائیڈ نے صرف 4 رنز پر خرم منظور کی وکٹ قربان کر دی ۔تفصیلات کے مطابق گال انٹرنیشنل سٹیڈیم میں چوتھے روز سری لنکا نے 2وکٹ پر252 رنز سے نامکمل اننگز شروع کی ،دیرینہ دوست سنگا کارا(102) اور مہیلا جے ورد نے (55) جب میدان میں اترے تو گذشتہ روز کی پٹائی کی سبب جنید خان انھیں خونخوار نظروں سے گھور رہے تھے،پیسر کی پہلی ہی گیم لاجواب رہی جس پر سنگا کارا نے پوائنٹ پر موجود عبدالرحمان کی جانب آسان کیچ اچھال دیا،وہ نجانے کن خیالات میں گم تھے کہ اسے نہ تھام سکے ،پاکستانی پلےئر اس پر سر پکر کر بیٹھ گئے انھیں بخوبی علم تھا کہ اب سنگا کارا انھیں دن بھر گراؤنڈ میں نچاتے رہیں گے،گصے سے بے قابو ضنید نے چوتھی گیند انتہائی تیز کی جو جے ورد نے کے پیڈز پر جا لگی،جب ای این گولڈ کی انگلی نہ اٹھی تو پاکستان نے تھرڈ امپائر سے شکایت کا فیصلہ کیا ، جس نے ری پلیز دیکھ کر فیصلہ تبدیل کر دیا،یوں جے وردنے گذشتہ اسکور میں صرف ایک چوکے کا اضافہ کر کے 59 رنز پر پویلین لوٹ گئے، اسی کے ساتھ 113 کی شراکت کا اختتام ہو گیا ، اب کریز پر انجیلو میتھیوز کی آمد ہوئی جو واپس جانے کا نام ہی نہیں لیتے،اس بار بھی انھوں نے عمدہ بیٹنگ کی،سنگا کارا بھی بولرز کا مزید پسینہ بہانے کے موڈ میں تھے ، دونوں نے لنچ تک اسکور 338 تک پہنچا دیا اور بلا ترتیب 43 و 140 رنز پر ڈریسنگ روم واپس گئے ۔ اگلے سیشن میں میتھیوز نے جب طحٰہ کو چوکا جڑا تو نصف سنچری مکمل ہو چکی تھی ، سنگا کارا کا قسمت خوب ساتھ دیتی رہی، 168 رنز پر سعید اجمل کی گیند پر پہلی سلپ میں موجود یونس کیچ نہ تھام سکے، اسپنر کو 128 رنز کی پٹائی کے بعد پہلی وکٹ نصیب ہوئی، انجیلو میتھیوز 91 کے سکور یونس کے ہاتھوں جکڑے گئے ، انھوں نے سنگا کارا کیساتھ181 رنز جورے، کچھ دیر بعد جب وقفہ ہوا تو سنگا کارا یہی سوچ رہے ہونگے کہ جلد از جلد مزید 11 رنز بنا کر ڈبل سنچری مکمل کرنی ہے ،ان کا ساتھ دینے کیلیے وتھاناگے(5) بھی بے چین نظر آئے مگر سعید اجمل نے اگلے سیشن کے آگاز میں ہی انہیں سیکند سلپ میں اسد شفیق کا کیچ بنوادے،ایک اوور بعد بالکل اسی سکور اور اندازسیڈکویلا نے بھی وکٹ گنوائی،پریراصفر پر ایک بہ ڈبلیو ہونے سے مطمئن نظر نہ آئے ،تھر ڈ امپائر نے ابھی ان کی تائید کر کے جنید کی مایوسی بڑھا دی،اننگز کے 150 ویں اوور میں جب سعید کی گیند پر سنگا کارا نے سنگل لیا تو فاتحانہ انداز میں دونوں ہاتھ اٹھا کر شائقین کی جانب دیکھنے لگے جو خوشی سے بع قابو نظر آرہے تھے ،اس کی وجہ سٹار بیٹسمین کی دسویں ڈبل سنچری تھی،سٹیڈیم اس وقت پٹاخوں سے بھی کونج اٹھا ،دل میں کوسنے دینے والے پاکستانی کرکٹر ز نے بھی آگے بڑھ کر سنگا کارا کو شاباشی دی ،پریرا کی وکٹتو جنید کو نہ مل سکی تھی مگر انھوں نے سعید کی گیند پر کیچ لے کر ازالہ کر دیا ،5 رنز بنانے والے سری لنکن پلےئر نے سلوگ سوائپ پر گیند فضا میں بلند کر دی تھی ،اگلی گیند ہردھمیکا پرساد کو جب کاٹ بی ہائنڈ قرار دیا گیا تو انھو ں نے بھی تھرڈ امپائر کو زحمت دی جس نے بیٹنگ جاری رکھنے کا اشارہ دیا ،کچھ دیر بعد ایک بار پھر سبز لائٹ روشن ہوئی کیونکہ سعید اجمل نے پرساد کیخلاف ایل بی ڈبلیو کی اپیل مسترد ہونے پر ریویو گنوا دیا تھا۔سنگا کارا نے 12 گھنٹے کی بیٹنگ کے بعد جب تھک ہار کر وکٹ گنوائی تو 221 رنز بنا چکے تھے سعید اجمل کی گیند پر جارحانہ اسٹروک کھیلنے کیلیے وہ کریز سے اتنا آگے نکل گئے کہ لڑکھڑانے کے باوجود سرفراز نے بر وقت بیلز اڑا دیں،شائقین نے اس موقع پر نشستوں سے اٹھ کر سنگا کارا کو داد دیجنھوں نے 425گیندوں کا سامنا کرتے ہوئے 24چوکے لگائے تھے۔ ایسالگتاتھا کہ پلےئرز آج تھرد امپائر کو چین سے بیٹھنے دینا نہیں چاہتے تھے،یہی وجہ ہے کہ سعید نے ہیراتھ کی گیند پر شارٹ لیگ پر کیچ مسترد ہونے پر ریویو لے لیا ،مگر ان کے ہاتھ مایوسی کے سوا کچھ نہ آیا،پرداس نے عبدالرحمان اور سعید اجمل کو چھکے رسید کر کے شائقین کا جوش بڑھا دیا،مگر پھر سعید اجمل کی گیند سیسرفرز کے ہاتھوں اسٹمپڈہو گئے،انھوں نے 31 رنز بنائے ،ہیراتھ 6 پر ناٹ آؤٹرہے ، سعید اجمل شائد کیرےئر میں پہلی بار 5 وکٹیں لینے پر خوش نہیں ہوں گے کیونکہ اس کیلیے166 رنز کی پٹائی جو برداشت کرنا پڑی تھی ،163.1 اوورز میں 533 رنز پر سری لنکن اننگز کا اختتام ہوا،یوں اسے 82 رنز کی سبقت حاصل ہوئی ۔تھکن سے چور پاکستانی اوپنرز کو جب بیٹنگ کے لئے جانا پڑا تو خرم منظور نے صرف 3 رنز پر وکٹ گنوا دی کیچ وکٹ کیپر ڈکویلا نے تھاما ،احمد شہزاد (1)نائٹ واچ مین سعید اجمل (صفر ) کے ساتھ ناٹ آؤٹ واپس گئے ،ٹیم نے 6 اوورز میں ایک وکٹ پر 4 رنز بنائے ،اسے اب بھی 78 رنز کے خسارے کا سامنا ہے،اگر پاکستان نے ڈیڈ میچز کو جاندار بنانے کی روایت بر قرار رکھتے ہوئے اتوار کو جلد وکٹیں گنوادیں تو مشکلات کا سامنا کرنا پڑسکتا ہے،بصورت دیگر ڈراکا امکان ہی روشن دکھائی دیتا ہے ۔</body>
</COUNTER_document>
