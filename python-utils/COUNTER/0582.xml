<?xml version="1.0" encoding="UTF-8" standalone="no"?>
<COUNTER_document classification="ND" domain="national" filename="0582.xml" newsdate="23.09.14" newspaper="APP" noofwordswithSWR="166" totalnoofsentences="7" totalnoofwords="254">
<headline>سپریم کورٹ میں لوڈشیڈنگ کے حوالے سے مقدمہ کے عدالتی فیصلے کیخلاف نظر ثانی کی حکومتی اپیل کی سماعت ملتوی</headline>
<body>اسلام آباد ۔ 23 ستمبر (اے پی پی) سپریم کورٹ نے بجلی کی غیر اعلانیہ لوڈشیڈنگ کے حوالے سے مقدمہ کے عدالتی فیصلے کیخلاف نظر ثانی کی حکومتی اپیل کی سماعت دس روزکیلئے ملتوی کرتے ہوئے کہا ہے کہ عدالت کو بتایاجائے کہ بجلی پر سبسڈی دینے میں کونسی اقتصادی و قانونی مشکلات ہیں ۔منگل کوجسٹس جواد ایس خواجہ کی سربراہی میں جسٹس مشیر عالم اور جسٹس دوست محمد خان پر مشتمل تین رکنی بینچ نے کیس کی سماعت کی۔ ا س موقع پروفاق کی جانب سے ایڈووکیٹ سرداراعجازاسحاق نے پیش ہوکر موقف اختیار کیا کہ ہمیں عدالتی فیصلے کے پیرا نمبر 36پر اعتراضات ہیں جس میں عدالت نے بجلی پر سبسڈی دینے کی ہدایت کی ہے جسٹس جواد ایس خواجہ نے کہا کہ مہنگی بجلی کا بوجھ عوام ہی برداشت کر تی ہے بجٹ عدالت اور عوام نہیں بناتے بلکہ یہ حکومت کا کام ہے جسٹس جواد ایس خواجہ نے کہا کہ حکومت اور بجلی پیدا کرنے والے پلانٹس کی کارکردگی پر بھی بات ہونی چاہیے کہ ذمہ دار کون ہے ریاست کا فرض ہے کہ ہر صورت میں استحصال کو ختم کریں ۔جسٹس جواد ایس خواجہ نے کہا کہ ہمیں بتایاجائے کہ حکومت کوکون سی اقتصادی یا قانونی مجبوری ہے جس میں سبسڈی دینامشکل ہیعدالت کودیگرمختلف ممالک میں بجلی پر دی جانے والی سبسڈی کے اعدود شمار سے بھی آگاہ کیاجائے ۔بعد ازاں مزید سماعت 10دن تک کیلئے ملتوی کر دی گئی۔</body>
</COUNTER_document>
