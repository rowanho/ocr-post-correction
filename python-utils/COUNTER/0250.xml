<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0250.xml" newsdate="01.07.14" newspaper="APP" noofwordswithSWR="123" totalnoofsentences="7" totalnoofwords="173">
<headline>ومبلڈن اوپن ٹینس،برائن برادرز مینز ڈبلز پری کوارٹر فائنل میں داخل،اعصام الحق کو دوسرے راؤنڈ میں شکست</headline>
<body>لندن۔ یکم جولائی (اے پی پی) سٹار پاکستانی کھلاڑی اعصام الحق قریشی ومبلڈن اوپن ٹینس مینز ڈبلز دوسرے راؤنڈ میں شکست کے بعد ٹائٹل کی دوڑ سے باہر ہو گئے۔ پوسپی سل اور سوک کی جوڑی نے پاک بھارت جوڑی کو اعصاب شکن مقابلے کے بعد شکست دی۔ لندن میں جاری سال کے تیسرے گرینڈ سلیم ٹینس ٹورنامنٹ ومبلڈن اوپن ٹورنامنٹ میں کھیلے گئے مینز ڈبلز ایونٹ کے دوسرے راؤنڈ میں پاکستان کے اعصام الحق اور ان کے بھارتی جوڑی دار روہن بوپنا کا مقابلہ کینیڈا کے پوسپی سل اور ان کے امریکن جوڑی دار سوک سے تھا۔ دونوں ٹیموں کے درمیان کانٹے دار مقابلہ دیکھنے کو آیا تاہم اعصاب کی جنگ میں قسمت نے پاک بھارت جوڑی کا ساتھ نہ دیا اور حریف جوڑی نے اعصام اور بوپنا کو 7-5، 7-6، 6-3، 4-6 اور 7-5 سے ہرا کر ایونٹ سے باہر کر دیا۔ برائن برادرز فتوحات برقرار رکھتے ہوئے پری کوارٹر فائنل میں پہنچ گئے۔</body>
</COUNTER_document>
