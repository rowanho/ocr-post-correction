<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0224.xml" newsdate="25.09.14" newspaper="APP" noofwordswithSWR="121" totalnoofsentences="7" totalnoofwords="168">
<headline>ووہان اوپن ٹینس،پیٹرا کویٹووا، بوچرڈ اور سویتولینا ویمنز سنگلز سیمی فائنل میں داخل</headline>
<body>بیجنگ ۔ 25 ستمبر (اے پی پی) جمہوریہ چیک کی پیٹرا کویٹووا، یوجینی بوچرڈ اور سویتولینا فتوحات برقرار رکھتے ہوئے ووہان اوپن ٹینس ویمنز سنگلز سیمی فائنل میں پہنچ گئیں۔ ایجنلیق کربر اور کیرولین گارسیا شکستوں کے بعد ایونٹ سے باہر ہو گئیں۔چین میں جاری ایونٹ میں جمعرات کو کھیلے گئے ویمنز سنگلز ایونٹ کے پہلے کوارٹر فائنل میچ میں جمہوریہ چیک کی پیٹرا کویٹووا نے عمدہ کھیل پیش کرتے ہوئے حریف فرانسیسی کھلاڑی کیرولین گارسیا کو سٹریٹ سیٹس میں دلچسپ مقابلے کے بعد 6-3 اور 6-4 سے زیر کر کے سیمی فائنل میں جگہ بنائی۔ ایک اور کوارٹر فائنل میچ میں کینیڈا کی یوجینی بوچرڈ نے عمدہ کارکردگی کی بدولت حریف فرانس کی کھلاڑی علیزے کورنٹ کو سخت مقابلے کے بعد سٹریٹ سیٹس میں 6-3 اور 7-5 سے ہرا کر سیمی فائنل تک رسائی حاصل کی۔ تیسرے کوارٹر فائنل میں سویتولینا نے جرمن کھلاڑی اینجلیق کربر کو ہرا کر سیمی فائنل کیلئے کوالیفائی کیا۔</body>
</COUNTER_document>
