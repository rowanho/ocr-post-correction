<?xml version="1.0" encoding="UTF-8" standalone="no"?>
<COUNTER_document classification="ND" domain="showbiz" filename="0031p.xml" newsdate="04.10.14" newspaper="daily_waqt" noofwordswithSWR="151" totalnoofsentences="18" totalnoofwords="277">
<headline>مہیش بھٹ تیلگو فلم " مایا" کا ہندی رس میک بنائینگے</headline>
<body>ممبئی(وقت نیوز ) بالی وڈ کے فلمساز مہیش بھٹ تیلگو فلم" مایا" کا ہندی ری میک بنائیں گے۔انہوں نے اس کا نام "مرڈر 4 "رکھنے کا فیصلہ کیا ہے ۔انڈوایشین نیوز سروس کے مطابق اس فلم کے پروڈیوسر مہیش بھٹ اور ہدایتکار نیلا کانتا ہیں ۔اس فلم کی کاسٹ ابھی بائنل نہیں ہوئی ہے۔اس بارے میں مہیش بھٹ نے انٹرویو میں کہا کہ میں تیلگو فلم" مایا" کا ہندی ری میک "مرڈر 4 "کے نام سے بناؤں گا ۔میں نے اس کی تیاریاں مکمل کر لی ہیں ۔تاہم ابھی فلم کا نام فائنل نہیں ہوا ہے۔میری کوشش ہوتی ہے کہ میں فلم کے سیٹ پر فنکاروں کی حوصلہ افزائی کروں تاکہ وہ بہتر سے بہترین کام کریں ۔میرے بالی وڈ میں سب فنکاروں کے ساتھ بہت اچھع تعلقا ت ہیں۔میں نے کبھی بھی کسی کی حق تلفی نہیں کی ہے۔ میری کوشش ہوتی ہے میں جس بھی فنکار کو کام دوں اس میں وہ حقیقت کے قریب تر اداکاری کرے۔میں جب بھی کوئی فلم بناتا ہوں تو لوگوں کے جذبات کو مدنظر رکھتا ہوں ۔میری کامیابی کا راز یہی ہے کہ میں فلموں میں وہی دکھانے کی کوشش کرتا ہوں جو لوگ دیکھنا چاہتے ہیں ۔میری کوشش ہوتی ہے کہ میں اپنی فلموں کے ذریعے ان کہانیوں کو منظر عام پر لاؤں جو حقیقت پر مبنی ہو ۔میں بولڈ موضوعات پر فلمسازی ضرور کرتا ہوں لیکن اس کا یہ مطلب نہیں کہ وہ سب کچھ ہمارے معاشرے میں موجود نہیں ہے۔وہ سب کچھ ہمارے معاشرے کا حصہ ہوتا ہے۔میں نے زندگی میں تنقید کی کبھی پروا نہیں کی اور ہمیشہ اپنے کام پر توجہ دی ہے۔</body>
</COUNTER_document>
