<?xml version="1.0" encoding="UTF-8" standalone="no"?>
<COUNTER_document classification="PD" domain="national" filename="0593.xml" newsdate="26.09.14" newspaper="APP" noofwordswithSWR="189" totalnoofsentences="11" totalnoofwords="286">
<headline>پاکستان اور امریکہ کا امن و امان اور دفاع کے شعبوں میں تعلق کو مزید مضبوط بنانے پر اتفاق پاکستان اور امریکہ انسداد دہشت گردی، معیشت اور تجارت سمیت مختلف شعبوں میں تعاون اور تعلقات کو مزید وسیع کرینگے۔ نوازشریف، پاکستان کی کامیابی امریکہ کے وسیع تر مفاد میں ہے، ہمارے بہت سے باہمی مفادات مشترکہ ہیں۔ جوبائیڈن کی بات چیت</headline>
<body>اقوام متحدہ ۔ 26ستمبر (اے پی پی) پاکستان اور امریکا نے امن و امان اور دفاع کے شعبوں میں تعلق کو مزید مضبوط بنانے پر اتفاق کرتے ہوئے انسداد دہشت گردی، معیشت، تجارت اور دیگر شعبوں میں تعاون کو مزید وسیع کرنے کا عزم ظاہرکیا ہے۔ جمعہ کو وزیراعظم محمد نوازشریف سے امریکی نائب صدر جوبائیڈن نے ملاقات کی۔ وزیراعظم نوازشریف نے کہا کہ پاکستان اور امریکا انسداد دہشت گردی، معیشت اور تجارت سمیت مختلف شعبوں میں تعلقات کو مزید وسیع کرینگے۔ امریکی نائب صدر جوبائیڈن نے کہا کہ پاکستان کی کامیابی امریکہ کے وسیع تر مفاد میں ہے، ہمارے بہت سے باہمی مفادات مشترکہ ہیں اور ہم اپنے لوگوں کو ترقی اور خوشحالی سے ہمکنار کرنے کیلئے دہشت گردوں کیخلاف ملکر جنگ کے علاوہ تجارتی مواقعوں میں توسیع، تعلیم تک رسائی کیلئے کوششیں کر رہے ہیں۔ انہوں نے وزیراعظم نوازشریف کومخاطب کرتے ہوئے کہا کہ پاکستان کے جمہوری منتخب رہنما ء کی حیثیت سے آپ کی کامیابی انتہائی اہم ہے۔ انہوں نے کہا کہ پاکستان عالمی سطح پر رہنمائی کا کردار ادا کر رہا ہے اور دونوں ممالک دہشت گردی کے خاتمہ کیلئے کوشاں ہیں۔ ملاقات میں امریکہ کی جانب سے خصوصی نمائندے ڈین فیلڈمن جبکہ پاکستانی وفد میں و زیراعظم کے مشیر برائے قومی سلامتی اور خارجہ امور سرتاج عزیز، امریکہ میں پاکستان کے سفیر جلیل عباس جیلانی اور سینئر حکام شامل تھے۔</body>
</COUNTER_document>
