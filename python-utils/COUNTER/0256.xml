<?xml version="1.0" encoding="UTF-8" standalone="no"?>
<COUNTER_document classification="PD" domain="foreign" filename="0256.xml" newsdate="03.07.14" newspaper="APP" noofwordswithSWR="98" totalnoofsentences="5" totalnoofwords="153">
<headline>جاپان کا شمالی کوریا پرعائد کچھ پابندیاں ہٹانے کا فیصلہ</headline>
<body>ٹوکیو۔ 3 جولائی (اے پی پی) جاپان نے شمالی کوریا پرعائد کچھ پابندیاں ہٹانے کا فیصلہ کیا ہے جس کا مقصد شمالی کوریا میں 10 سال پہلے اغوا ہونے والے جاپانی شہریوں کے واقعہ کی تحقیقات کو دوبارہ شروع کرنا ہے۔ میڈیا رپورٹس کے مطابق جاپانی وزیراعظم شینزوایبے نے اپنے دور اقتدار میں ہی معاملے کو حل کرنے کا عزم ظاہر کیا ہے تاہم شمالی کوریا کے ساتھ قریبی مشاورت کو جاری رکھنا ایک مشکل ٹاسک قرار دیا جارہا ہے۔ رپورٹ کے مطابق شمالی کوریا نے رواں سال مئی میں جاپان کی طرف سے سفری پابندیوں سمیت دیگرمختلف شعبوں میں پابندیاں ہٹانے کی صورت میں تحقیقات دوبارہ شروع کرنے پر آمادگی ظاہر کی تھی اور اب جاپان نے پابندیاں ہٹانے کا فیصلہ کرلیا ہے تاہم جاپان شمالی کوریا کے میزائل تجربے اور جوہری پروگرام کے حوالے سے اپنے موقف پر قائم رہے گا۔</body>
</COUNTER_document>
