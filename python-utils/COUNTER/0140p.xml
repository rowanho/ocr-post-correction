<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0140p.xml" newsdate="21.08.14" newspaper="daily_waqt" noofwordswithSWR="154" totalnoofsentences="12" totalnoofwords="221">
<headline>پریکٹس میچ میں پاکستان کو 13 رنز سے شکست</headline>
<body>کولمبو (نیٹ نیوز ) سری لنکن کرکٹ بورڈ الیون نے پریکٹس میچ میں پاکستان کرکٹ ٹیم کو لوئس ڈک ورتھ میتھڈ کے تحت 13 رنز سے ہرا دیا ۔دونوں ٹیموں کے درمیان ایک روزہ پریکٹس میچ موراٹوا میں کھیلا گیا ۔سری لنکا کرکٹ بورڈ الیون نے پہلے بیٹنگ کرتے ہوئے مقررہ پچاس اوورز میں سات وکٹوں کے نقصان پر 325 رنز بنائے ۔سری لنکا کی جانب احسان پریانجن نے 65 ، وتھنگے نے 56اور گنا تھیکالا نے51 رنز بنائے ۔پریرا52 رنز بنا کر ناقابل شکست رہے ۔ پاکستان کی جانب سے محمد حفیظ نے دس اوورز میں44 رنز دے کر چار وکٹین اپنے نام کیں ۔محمد طلحہ نے دو اور فاسٹ باؤلر وہاب ریاض نے ایک وکٹ حاصل کی ۔ ہدف کے تعقب میں پاکستان کرکٹ ٹیم نے46.2 اوورز میں آٹھ وکٹوں کے نقصان پر290 رنز بنائے تھے کہ میچ کو بارش کی وجہ سے روکنا پڑا ۔شدید بارش کر باعث میچ دوبارہ شروع نہ ہو سکا جس کی وجہ سے لوئس ڈک ورتھ میتھڈ کے تحت سری لنکا کرکٹ بورڈ الیون کو 13 رنز سے فاتح قرار دے دیا گیا ۔پاکستان کی جانب سے محمد حفیظ نے نصف سنچری سکور کی اور چھ چوکوں کی مدد سے54 رنز بنائے۔کپتان مصباح الحق38 اور شاہد آفریدی37 رنز بنا کر نمایاں بیٹسمین رہے ۔</body>
</COUNTER_document>
