<?xml version="1.0" encoding="UTF-8" standalone="no"?>
<COUNTER_document classification="WD" domain="sports" filename="0302.xml" newsdate="13.11.14" newspaper="APP" noofwordswithSWR="349" totalnoofsentences="10" totalnoofwords="452">
<headline>تازہ ترین آئی سی سی ٹیسٹ رینکنگ،پاکستانی ٹیم تیسرے نمبر پر برقرار،یونس خان ترقی پا کر 5 ویں، مصباح آٹھویں نمبر پر برقرار، اظہر اور سرفراز ایک، ایک درجہ بہتری کے بعد 17 ویں اور 31 ویں، شہزاد 16 درجے چھلانگ لگا کر 39 ویں، حفیظ 52 ویں نمبر پر، سعید اجمل ٹاپ ٹین میں موجود، ذوالفقار بابر 9 درجے چھلانگ لگا کر 31 ویں، یاسر شاہ ایک سیڑھی چڑھ کر 35 ویں، حفیظ اور راحت علی ٹاپ 50 میں شامل،شکیب الحسن نمبر ون آل راؤنڈر بن گئے</headline>
<body>دبئی ۔ 13 نومبر (اے پی پی) نیوزی لینڈ کے خلاف پہلے ٹیسٹ میں شاندار فتح کے بعد پاکستانی ٹیم آئی سی سی کی تازہ ترین ٹیسٹ ٹیم رینکنگ میں تیسری پوزیشن پر برقرار ہے، جنوبی افریقہ بدستور سرفہرست اور آسٹریلیا دوسرے نمبر پر موجود ہے۔ بلے بازوں میں یونس خان ایک درجہ ترقی پا کر 5 ویں نمبر پر پہنچ گئے، مصباح کا آٹھواں نمبر برقرار ہے، اظہر علی اور سرفراز احمد کی بھی ایک، ایک درجہ ترقی ہوئی ہے، احمد شہزاد 16 درجے چھلانگ لگا کر 39 ویں نمبر پر پہنچ گئے، حفیظ کا 52 واں نمبر ہے، باؤلرز میں سعید اجمل ٹاپ ٹین میں موجود، ذوالفقار بابر 9 درجے ترقی پا کر 31 ویں، یاسر شاہ 35 ویں، حفیظ اور راحت علی ٹاپ ففٹی میں شامل ہو گئے۔ بنگلہ دیش کے شکیب الحسن نے آل راؤنڈرز میں بھارت کے ایشون سے پہلی پوزیشن چھین لی۔ جمعرات کو آئی سی سی نے تازہ ترین رینکنگ جاری کر دی۔ جنوبی افریقہ پہلے، آسٹریلیا دوسرے، پاکستان تیسرے، انگلینڈ چوتھے، سری لنکا پانچویں، بھارت چھٹے اور نیوزی لینڈ ساتویں نمبر پر موجود ہیں۔ بلے بازوں میں کمار سنگاکارا، پہلے، ویلیئرز دوسرے، چندرپال تیسرے، میتھیوز چوتھے نمبر پر برقرار ہیں، یونس خان نیوزی لینڈ کے خلاف پہلے ٹیسٹ میں ایک اور سنچری بنا کر ایک درجہ بہتری کے بعد چھٹے سے پانچویں نمبر پر پہنچ گئے، مصباح کا آٹھواں نمبر برقرار ہے، اظہر علی اور سرفراز احمد ایک، ایک درجہ بہتری کے بعد بالترتیب 17 ویں اور 31 ویں نمبر پر پہنچ گئے، کیوی ٹیم کے خلاف پہلے ٹیسٹ میں شاندار اننگز کھیلنے والے احمد شہزاد 16 درجے لمبی چھلانگ لگا کر 55 ویں سے 39 ویں نمبر پر پہنچ گئے، محمد حفیظ بھی ترقی پا کر 52 ویں نمبر پر پہنچ گئے، باؤلرز میں ڈیل سٹین پہلے، ہیرس دوسرے، ہیراتھ تیسرے، جانسن چوتھے، اینڈرسن پانچویں، ٹم ساؤتھی نویں اور سعید اجمل دسویں نمبر پر موجود ہیں۔ ذوالفقار بابر 9 درجے ترقی پا کر 40 ویں سے 31 ویں، یاسر شاہ ایک درجہ بہتری کے بعد 35 ویں نمبر پر پہنچ گئے، حفیظ 48 ویں اور راحت علی 49 ویں پوزیشن پر پہنچ گئے۔ آل راؤنڈرز میں شکیب الحسن نے دوبارہ پہلی پوزیشن حاصل کر لی۔</body>
</COUNTER_document>
