<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0169.xml" newsdate="27.11.14" newspaper="APP" noofwordswithSWR="166" totalnoofsentences="7" totalnoofwords="219">
<headline>چیئرمین پی سی بی کی زیر صدارت بورڈ آف گورنرز کا 32واں اجلاس آج ہوگا</headline>
<body>لاہور ۔27 نومبر(اے پی پی) پاکستان کرکٹ بورڈ کے بورڈ آف گورنرز کا 32 واں اجلاس نیشنل کرکٹ اکیڈمی لاہور میں آج (جمعہ کو) ہو گا۔ چیئرمین شہر یار خان کی صدارت میں منعقدہ اجلاس میں چیئرمین کی جانب سے پیش کئے جانے والے کرکٹ ڈویلپمنٹ پروگرام کے علاوہ سال 13۔2012 کے بجٹ کی آڈٹ رپورٹ، میڈیا رائٹس کے بارے میں ایگزیکٹو کمیٹی کی سفارشات، پاکستان پریمیئر لیگ، سعید اجمل اور محمد حفیظ کے باؤلنگ ایکشن پر اپ ڈیٹ، ملازمین کی چھانٹی اور ڈبل جاب کرنے والے ملازمین کامعاملہ زیر غور آئے گا۔ یاد رہے کہ گزشتہ اجلاس میں بورڈ آف گورنرز نے چیئرمین شہر یار کو چھانٹیوں اور ڈبل جاب ملازمین کے بارے میں فیصلہ کرنے کا اختیار دے دیا تھامگر تاحال اس پر اب تک کوئی کارروائی عمل میں نہیں لائی گئی ۔ پی سی بی کے بورڈ آف گورنرز میں اسلام آباد ریجن کے شکیل شیخ ،پشاور ریجن کے گل زادہ ،نیشنل بنک کے ممبر اقبال قاسم ، ،یونائٹڈ بنک سے منصور مسعود خان ،واپڈا سے یوسف نسیم کھوکھر، کراچی سے پروفیسر اعجاز فاروقی ،نجم سیٹھی،آئی پی سی کے سیکرٹری چوہدری اعجاز، چیف آپریٹنگ آفیسر سبحان احمد ، ، سی ایف اوبدر خان ،سلمان نصیر، (سیکرٹری )اور امجد لطیف شامل ہیں</body>
</COUNTER_document>
