<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0230.xml" newsdate="28.09.14" newspaper="APP" noofwordswithSWR="110" totalnoofsentences="10" totalnoofwords="170">
<headline>ایشین گیمز کبڈی، پاکستان نے تھائی لینڈ کو 51-30 سے ہرا دیا</headline>
<body>انچیون۔ 28ستمبر(اے پی پی)ایشین گیمز کبڈی میں پاکستان نے اپنے پہلے میچ میں تھائی لینڈ کو 51-30 سے ہرا دیا۔ تفصیلات کے مطابق 17 ویں ایشین گیمز میں مختلف کھیلوں کے مقابلے جنوبی کوریا کے شہر انچیون میں بھرپور طریقے سے جاری ہیں۔ گزشتہ روز شروع ہونے والے مینز کبڈی ایونٹ میں بھارت نے بنگلہ دیش اور پاکستان نے تھائی لینڈ کو شکست دے دی۔ گروپ اے میں قومی کبڈی ٹیم نے تھائی لینڈ کو آؤٹ کلاس کر دیا اور 51-30 سے کامیابی حاصل کی۔ اس سے قبل کھیلے گئے میچ میں بھارت نے بنگلہ دیش کو 30-15 سے ہرا دیا۔ گروپ بی کے پہلے میچ میں ایران نے جاپان کو 56-22 سے شکست دے دی۔ واضح رہے کہ ایونٹ میں کل آٹھ ٹیمیں حصہ لے رہی ہیں جنہیں دو گروپوں میں تقسیم کیا گیا ہے۔ گروپ اے میں پاکستان، بھارت، بنگلہ دیش اور تھائی لینڈ جبکہ گروپ بی میں ایران جاپان، جنوبی کوریا اور ملائیشیا شامل ہیں۔</body>
</COUNTER_document>
