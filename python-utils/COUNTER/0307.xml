<?xml version="1.0" encoding="UTF-8" standalone="no"?>
<COUNTER_document classification="PD" domain="showbiz" filename="0307.xml" newsdate="16.08.14" newspaper="APP" noofwordswithSWR="111" totalnoofsentences="8" totalnoofwords="178">
<headline>اپنے والد کی فلم ’’فائنڈنگ فینی‘‘ دیکھنے کیلئے بے صبری سے منتظر ہوں،شاہد کپور</headline>
<body>ممبئی ۔ 16 اگست (اے پی پی) بالی ووڈ اداکار شاہد کپور نے کہا ہے کہ وہ اپنے والد پنکج کپور کی فلم ’’فائنڈنگ فینی‘‘ دیکھنے کیلئے بے صبری سے منتظر ہیں۔ ذرائع ابلاغ کے مطابق اداکار شاہد کپور جن کی فلم ’’حیدر‘‘ جلد ہی ریلیز ہونے والی ہے اور وہ آجکل فلم کی تشہیری مہم میں مشغول ہیں، کا تازہ انٹرویو میں کہنا ہے کہ وہ اپنے والد پنکج کپور کی فلم ’’فائنڈنگ فینی‘‘ کی ریلیز کے بے صبری سے منتظر ہیں کیونکہ فلم میں ان کے والد کی شخصیت کا وہ پہلو انہیں دیکھنے کو ملے گا جو انہوں نے اس سے قبل نہیں دیکھا یہ ان کیلئے نیا تجربہ ہو گا۔ فلم کی ہدایات ہومی اداجانیہ نے دی ہیں۔ فلم کی دیگر کاسٹ میں دپیکا پڈوکون، ارجن کپور اور نصیر الدین شاہ شامل ہیں۔ اداکار نے کہا کہ وہ فلم کا مختصر ٹریلر دیکھ چکے ہیں یہ زبردست ہے۔ فلم جلد ہی سینما گھروں میں نمائش کیلئے پیش کی جائے گی۔</body>
</COUNTER_document>
