<?xml version="1.0" encoding="UTF-8" standalone="no"?>
<COUNTER_document classification="ND" domain="showbiz" filename="0138.xml" newsdate="20.08.14" newspaper="APP" noofwordswithSWR="76" totalnoofsentences="6" totalnoofwords="133">
<headline>ابھیشک بچن کا کھیل کے موضوع پر مبنی فلم میں کام کرنے کی خواہش کا اظہار</headline>
<body>ممبئی۔ 20 اگست (اے پی پی) بالی وڈ اداکار ابھیشک بچن نے کھیل کے موضوع پر مبنی فلم میں کام کی خواہش کا اظہار کردیا۔ اداکار ابھیشک بچن نے اپنے حالیہ انٹرویو میں کہا کہ وہ کبڈی لیگ ’’جے پور پنک پینتھرز‘‘ کی فرنچائز کے مالک ہیں اور کھیل کی سرگرمیاں ہمیشہ ان کے لئے متاثر کن رہی ہیں اس لئے وہ چاہتے ہیں کہ کھیل ہی کے موضوع پر مبنی فلم میں کام کریں۔ فلم کبڈی پر بنائی جائے تو اس کے اصول و قوانین وہ زیادہ جانتے ہیں اس لئے بہترین انداز میں یہ کردار کر پائیں گے۔ اداکار ان دنوں ’’ہیپی نیو ایئر‘‘ کی عکس بندی میں مشغول ہیں جو اکتوبر میں ریلیز ہوگی۔</body>
</COUNTER_document>
