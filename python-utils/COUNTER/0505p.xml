<?xml version="1.0" encoding="UTF-8" standalone="no"?>
<COUNTER_document classification="PD" domain="national" filename="0505p.xml" newsdate="13.10.14" newspaper="daily_islam" noofwordswithSWR="297" totalnoofsentences="14" totalnoofwords="432">
<headline>اقوام متحدہ بھارتی جارجیت رکوائے، پاکستان کا ہان کی مون کو خط</headline>
<body>اسلام آباد(مانیٹرنگ ڈیسک) پاکستان اور ہندوستان کے درمیان ورکنگ باونڈری اور لائن آف کنٹرول پر جنگ بندی معاہدے کی خلاف ورزیاں جاری ہیں۔تازہ ترین اطلاعات کے مطابق اتوار کی صبح سیالکوٹ سیکٹر میں ورکنگ باونڈری پر چارواہ اور ہرپال سیکٹرز پر ہندوستانی سیکورٹی فورسز نےبلا اشتعال فائرنگ کی ہے جس سے متعدد مویشی ہلاک جبکہ کئ مکانات کو بھی جزوی طور پر نقصان ہواہے۔سیکورٹی ذرائع کے مطابق چناب رینجرز کی جانب سے بھی جوابی کارروائی کی جا رہی ہے۔ادھر وزیر اعظم کے مشیر خارجہ سر تاج عزیز نے اقوام متحدہ کے جنرل سیکرٹری کو خط لکھا جس میں ان سے کردار ادا کرنے کی اپیل کی گئ ہے۔انٹر سروسز پبلک ریلیشنز(آئی ایس پی آر) کے مطابق آزاد کشمیر میں راولا کوٹ کے موری نامی گاؤں میں ولی محمد ہندوستانی بی ایس ایف(بارڈر سیکورٹی فورس کی جانب سے فائرنگ کا بھر پور جواب دیا جائے گا۔سیالکوٹ کی ورکنگ باؤنڈری پر چارواہاور ہرپال سیکٹرز پر بھارتی فورسز نے بلا اشتعال فائرنگ کی جس کے نتیجے میں درجنوں مویشی ہلاک جبکہ کئ مکانات کو جزوی طور پر نقصان پہنچا۔رات گئے شروع ہونے والی فائرنگ کا سلسلہ وقفے وقفے سے جاری رہا جبکہ پاکستان کی جانب سے چناب رینجرز کے جوانوں نے بھر پور جوابی کارروائی کی۔بھارت کی ایک ہفتہ سے جاری بلا اشتعال گولا باری کی وجہ سے سیالکوٹ کے سرحدی دیہات میں 120 سرکاری سکول بند ہوگئے۔ضلعی انتظامیہ نے جمعرات کو سرحدی دیہات میں اساتذہ،طالب علموں اور عملہ کی حفاظت کے لیے سکولوں کی غیر معینہ مدت کے لیے بند کر دیا تھا۔خارجہ اموروقومی سلامتی کے لیے وزیر اعظم کے مشیر سر تاج عزیز نے گزشتہ کئ روز سے لائن آف کنٹرول اور ورکنگ باونڈری پر بھارتی جارجیت کے خلاف اقوام متحدہ کے سیکرٹری جنرل کو خط لکھا ہے۔خط میں کہا گیا ہے کہ گزشتہ کچھ ہفتوں سے بھارتی لائن آف کنٹرول پر بلا اشتعال فائرنگ کر رہی ہے،بھارت نے یکم اکتوبر سے10 اکتوبر تک لائن آف کنٹرول کی 20 جبکہ ورکنگ باونڈری پر 22 مرتبہ خلاف ورزیاں کیں،اس دوران بھارتی فائرنگ سے 12 پاکستانی شہری شہید اور 52 زخمی ہوئے جن میں9 پاکستانی فوجی بھی شامل ہیں۔بھارتی فائرنگ پر پاکستان نے ذمہ داری کے ساتھ جوابی کارروائی کی۔خط میں کہا گیا ہے کہ پاکستان بھارت کے ساتھ کشمیر سمیت تمام معاملات کا پر امن حل چاہتا ہے،گزشتہ کئ دہائیوں سے پاکستان اقوام متحدہ اور بین الاقوامی برادری کو یاد دہانی کروارہا ہے کہ خطے میں قیام امن کے لیے وہ اس سلسلے میں اپنے وعدوں کو پورا کرے اور اقوام متحدہ کی قراردادوں کے مطابق مسئلہ کشمیر کو حل کیا جائے۔</body>
</COUNTER_document>
