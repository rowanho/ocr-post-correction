<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0111.xml" newsdate="09.08.14" newspaper="APP" noofwordswithSWR="111" totalnoofsentences="8" totalnoofwords="163">
<headline>کمار سنگاکارا سب سے زیادہ ڈبل سنچریاں سکور کرنے والے دنیا کے دوسرے بلے باز بن گئے</headline>
<body>گال ۔ 9 اگست (اے پی پی) سری لنکا کے سابق کپتان اور مایہ ناز بلے باز کمار سنگاکارا سب سے زیادہ ڈبل سنچریاں سکور کرنے والے دنیا کے دوسرے بلے باز بن گئے۔ انہوں نے گزشتہ روز پاکستان کے خلاف جاری گال ٹیسٹ میں کیریئر کی دسویں ڈبل سنچری سکورکی۔ ٹیسٹ کے چوتھے روز بھی سنگاکارا نے شاندار بیٹنگ کا سلسلہ جاری رکھا اور پاکستانی باؤلرز کو گراؤنڈ کے چاروں طرف خوبصورت سٹروک کھیلے۔ انہوں نے 425 گیندوں کا سامنا کرتے ہوئے 221 رنز بنائے جس میں 24 چوکے شامل تھے۔ 36 سالہ سنگاکارا سب سے زیادہ ڈبل سنچریاں بنانے والے دنیا کے دوسرے بلے باز بن گئے ہیں، انہوں نے سابق ویسٹ انڈین بلے باز برائن لارا کو پیچھے چھوڑتے ہوئے دوسری پوزیشن حاصل کی۔ آسٹریلیا کے سابق عظیم بلے باز ڈان بریڈمین 12 ڈبل سنچریوں کے ساتھ بدستور پہلے نمبر پر براجمان ہیں</body>
</COUNTER_document>
