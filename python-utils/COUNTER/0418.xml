<?xml version="1.0" encoding="UTF-8" standalone="no"?>
<COUNTER_document classification="WD" domain="sports" filename="0418.xml" newsdate="01.08.14" newspaper="APP" noofwordswithSWR="84" totalnoofsentences="8" totalnoofwords="121">
<headline>کیربیئن پریمیئر لیگ، بارباڈوس نے سینٹ لوشیا کو 3 وکٹوں سے ہرا دیا</headline>
<body>سینٹ لوشیا۔یکم اگست (اے پی پی) کیربیئن پریمیئر لیگ میں بارباڈوس ٹرائیڈنٹس نے سینٹ لوشیا ذوکس کو سنسنی خیز مقابلے کے بعد 3 وکٹوں سے شکست دے دی۔ فاتح ٹیم نے 167 رنز کا ہدف آخری اوور میں 7 وکٹوں کے نقصان پر حاصل کر لیا۔ جیسن ہولڈر نے 48 رنز کی طوفانی اننگز کھیل کر بارباڈوس کی جیت میں اہم کردار ادا کیا۔ انہیں مین آف دی میچ کا ایوارڈ دیا گیا۔ ایک اور میچ میں جمیکا نے اینٹیگا کو 7 وکٹوں سے زیر کیا۔ کپتان کرس گیل نے روایتی کھیل پیش کرتے ہوئے ناقابل شکست 59 رنز بنائے جس میں چھ فلک شگاف چھکے شامل تھے۔</body>
</COUNTER_document>
