<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0372.xml" newsdate="22.12.14" newspaper="APP" noofwordswithSWR="121" totalnoofsentences="10" totalnoofwords="193">
<headline>لاستھ مالنگا نیوزی لینڈ کے خلاف سیریز کے آخری دو ون ڈے کھیلیں گے۔ مارون اتاپتو</headline>
<body>کولمبو ۔ 22 دسمبر (اے پی پی) سری لنکا کرکٹ ٹیم کے کوچ مارون اتاپتو نے کہا ہے کہ لاستھ مالنگا تیزی سے صحتیاب ہو رہے ہیں اور وہ نیوزی لینڈ کے خلاف ون ڈے سیریز کے آخری دو میچوں کیلئے دستیاب ہوں گے۔ سری لنکن سٹار فاسٹ باؤلر لاستھ مالنگا ٹخنے کی انجری میں مبتلا تھے، انہوں نے رواں سال ستمبر میں سرجری کرائی اور وہ بحالی صحت کے عمل سے گزر رہے ہیں۔ انجری کے باعث وہ بھارت اور انگلینڈ کے خلاف سیریز نہیں کھیل سکے۔ سری لنکن کوچ مارون اتاپتو نے اپنے ایک بیان میں کہا کہ لاستھ مالنگا ابھی تک سرجری کے بعد زیر علاج ہیں اور سب کچھ پلان کے مطابق ٹھیک چل رہا ہے۔ انہوں نے کہا کہ نیوزی لینڈ کے خلاف ون ڈے سیریز میں ان کی واپسی متوقع ہے اور وہ آخری دو میچوں کیلئے دستیاب ہوں گے۔ واضح رہے کہ لاستھ مالنگا اب تک 177 ایک روزہ میچز میں 271 وکٹیں حاصل کر چکے ہیں۔ وہ ورلڈ کپ 2014 کیلئے سری لنکا کے ابتدائی سکواڈ میں شامل ہیں۔</body>
</COUNTER_document>
