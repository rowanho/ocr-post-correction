<?xml version="1.0" encoding="UTF-8" standalone="no"?>
<COUNTER_document classification="ND" domain="national" filename="0564.xml" newsdate="05.05.15" newspaper="INP" noofwordswithSWR="135" totalnoofsentences="9" totalnoofwords="223">
<headline>محبوب انور کا جھوٹ پکڑا گیا‘ انتخابات میں منظم دھاندلی کی گئی ‘ سعد رفیق کے حلقے میں ایک لاکھ سے زائد اور حمزہ شہباز کے حلقے میں ایک لاکھ سے زائد ووٹ ڈالے گئے‘ جوڈیشل کمیشن کا فیصلہ آنکھیں بند کر کے قبول کریں گے</headline>
<body>اسلام آباد(آئی این پی) تحریک انصاف کے چیئرمین عمران خان نے کہا ہے کہ محبوب انور کا جھوٹ پکڑا گیا‘ انتخابات میں منظم دھاندلی کی گئی ‘ سعد رفیق کے حلقے میں ایک لاکھ سے زائد اور حمزہ شہباز کے حلقے میں ایک لاکھ سے زائد ووٹ ڈالے گئے۔ جوڈیشل کمیشن کا فیصلہ آنکھیں بند کر کے قبول کریں گے۔ وہ منگل کو میڈیا سے بات چیت کر رہے تھے۔ انہوں نے کہاکہ 2013ءکے عام انتخابات میں منظم دھاندلی کی گئی۔ اس میں پہلا کردار محبوب انور کا سامنے آیا ہے اس کا جھوٹ سب کے سامنے پکڑا گیا ہے۔ انہوں نے کہا کہ محبوب انور روز کہتا تھا کہ اضافی بیلٹ پیپرز نہیں چھپوائے گئے۔ اب معلوم ہوا کہ سعد رفیق کے حلقے میں ایک لاکھ سے زائد بیلٹ پیپرز پہنچائے گئے اور حمزہ شہباز شریف کے حلقے میں بھی 62 ہزار اضافی بیلٹ پیپرز پہنچائے گئے۔ عمران خان نے کہا کہ ہم نے 25 سے 30 حلقوں کی نشاندہی کی ہے اور ناد را رپورٹ کے مطابق 6,6 اضافی ووٹ ڈالے گئے</body>
</COUNTER_document>
