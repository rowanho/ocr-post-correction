<?xml version="1.0" encoding="UTF-8" standalone="no"?>
<COUNTER_document classification="PD" domain="business" filename="0212p.xml" newsdate="18.09.14" newspaper="daily_islam" noofwordswithSWR="117" totalnoofsentences="4" totalnoofwords="152">
<headline>ملک بھر میں سونا100روپے سستا</headline>
<body>کراچی(کامرس رپورٹر)عالمی صرافہ مارکیٹ میں فی اونس سونے کی قیمت میں کمی کے بعد ملکی صرافہ مارکیٹوں میں بھی سونا سستا ہوگیا۔بدھ کو عالمی صرافہ مارکیٹ میں 3 ڈالر کی کمی سے فی اونس سونے کی قیمت1237 ڈالر پر آگئی جس کے باعث ملکی صرافہ مارکیٹوں میں بھی سونے کی قیمت میں کمی کا رجحان دیکھا گیا۔آل پاکستان سپریم کونسل جیولرز ایسوسی ایشن کی رپورٹ کے مطابق بدھ کے روز ملکی صرافہ مارکیٹوں میں سونے کی فی تولہ قیمت میں 100روپے کی کمی ریکارڈ کی گئی جس سے کراچی،حیدرآباد، لاہور،ملتان،فیصل آباد،اسلام آباد، راولپنڈی اور کوئٹہ کی صرافہ مارکیٹوں میں سونے کی فی تولہ قیمت 47ہزار 900روپے سے کم ہوکر 47ہزار 800روپے ہوگئی اس طرح 86 روپے کی کمی سے10 گرام سونے کی قیمت 40 ہزار 971 روپے ہوگئی جبکہ ملکی صرافہ مارکیٹوں میں چاندی کی فی تولہ قیمت 740 روپے کی سطح پر بدستور بر قرار رہی۔</body>
</COUNTER_document>
