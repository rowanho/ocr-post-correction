<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0075.xml" newsdate="04.10.14" newspaper="APP" noofwordswithSWR="90" totalnoofsentences="6" totalnoofwords="136">
<headline>محمد حفیظ انجری کی وجہ سے آسٹریلیا کے خلاف واحد ٹی 20 اور ون ڈے سیریز سے آؤٹ</headline>
<body>دبئی۔ 04اکتوبر (اے پی پی) پاکستان کرکٹ ٹیم کے مایہ ناز آل راؤنڈر محمد حفیظ فٹنس مسائل کی وجہ سے آسٹریلیا کے خلاف واحد ٹی 20 اور ون ڈے سیریز سے باہر ہوگئے۔ پی سی بی کی طرف سے جاری کردہ تفصیلات کے مطابق فیلڈنگ کے دوران محمد حفیظ کو بائیں ہاتھ پر گیند لگی ہے جس سے وہ زخمی ہوگئے ہیں۔ فزیو کی رپورٹ کے بعد انہیں دو ہفتے آرام دینے کا فیصلہ کیا گیا ہے اس طرح وہ آسٹریلیا کے خلاف واحد ٹی 20 اور ون ڈے سیریز کیلئے دستیاب نہیں ہوں گے۔ واضح رہے کہ پاکستان اور آسٹریلیا کے مابین واحد ٹی 20 میچ (آج) اتوار کو دبئی انٹرنیشنل کرکٹ سٹیڈیم میں کھیلا جائے گا۔</body>
</COUNTER_document>
