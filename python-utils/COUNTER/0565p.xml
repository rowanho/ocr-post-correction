<?xml version="1.0" encoding="UTF-8" standalone="no"?>
<COUNTER_document classification="ND" domain="business" filename="0565p.xml" newsdate="13.05.15" newspaper="nawa-e-waqt" noofwordswithSWR="211" totalnoofsentences="13" totalnoofwords="299">
<headline>کراچی اسٹاک مارکیٹ میں ریکارڈ تیزی، سرمایہ کاری مالیت ایک کھرب 99 کروڑ روپے بڑھ گئی</headline>
<body>کراچی+ لاہور (مارکیٹ رپورٹر+ کامرس رپورٹر) کراچی اسٹاک ایکس چینج میں کاروباری ہفتے کے دوسرے روز منگل کو اتارچڑھاؤ کے بعد تیزی رہی اور کے ایس ای 100 انڈیکس کی پانچ نفسیاتی حدیں 32600,32700,32800,32900اور 33000 بیک وقت بحال ہوگئیں ۔ سرمایہ کاری مالیت میں1کھرب 9 9کروڑ روپے سے زائد کا اضافہ ہوا،کاروباری حجم گذشتہ روز کی نسبت 24.7فیصدکم رہا جبکہ68.14فیصد حصص کی قیمتوں میں اضافہ ریکارڈ کیا گیا۔ تفصیلات کے مطابق فروخت کے دباؤ اور پرافٹ ٹیکنگ کے باعث کاروبار کا آغاز منفی زون میں ہوا ۔ٹریڈنگ کے دوران ایک موقع پر کے ایس ای 100انڈیکس 32352پوائنٹس کی نچلی سطح پر بھی ریکارڈ کیا گیا تاہم حکومتی مالیاتی اداروں،مقامی بروکریج ہاؤسز اور دیگر انسٹی ٹیوشنز کی جانب سے توانائی ،سیمنٹ ،پٹرولیم اور فرٹیلائزر سیکٹر میں خریداری کے باعث مندی کے اثرات زائل ہوگئے۔ مارکیٹ کے اختتام پر کے ایس ای 100انڈیکس 517.44 پوائنٹس اضافے سے 33023.80 پوائنٹس پر بند ہوا ۔ مجموعی طور پر 339کمپنیوں کے حصص کا کاروبار ہوا ،جن میں سے231کمپنیوں کے حصص کے بھاؤ میں اضافہ 85 کمپنیوں کے حصص کے بھاؤ میں کمی جبکہ23کمپنیوں کے حصص کے بھاؤ میں استحکام رہا ۔سرمایہ کاری مالیت میں 1 کھرب 99کروڑ 35 لاکھ 54 ہزار656 روپے کا اضافہ ریکارڈ کیا گیا جبکہ سرمایہ کاری کی مجموعی مالیت بڑھ کر 72کھرب11ارب 90کروڑ 66 لاکھ 89 ہزار177روپے ہوگئی ۔ منگل کو مجموعی طور پر کاروباری سرگرمیاں17کروڑ69 لاکھ99ہزار 210 شیئرز رہیں۔ دریں اثناء لاہور سٹاک ایکسچینج میں ملا جلا رجحان رہا -مجموعی طور پر72کمپنیوں کے حصص میں کاروبارہوا۔16 کمپنیوں کے حصص میں اضافہ 10 کمپنیوں کے حصص میں کمی جبکہ 46کمپنیوں کے حصص میں استحکام رہا۔ ایل ایس ای25 انڈیکس 2.40پوائنٹس کے اضافہ کے ساتھ 5446.70 بندہوا۔ 8لاکھ 33 ہزار300حصص کا کاروبار ہو ا ۔</body>
</COUNTER_document>
