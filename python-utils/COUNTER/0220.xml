<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0220.xml" newsdate="24.09.14" newspaper="APP" noofwordswithSWR="119" totalnoofsentences="5" totalnoofwords="181">
<headline>ایشین گیمز،قطر کی ویمن باسکٹ بال ٹیم کا حجاب کے بغیر منگولیا کے خلاف گروپ میچ کھیلنے سے انکار</headline>
<body>انچیون ۔ 24 ستمبر (اے پی پی) قطر کی ویمن باسکٹ بال ٹیم نے حجاب پہن کر کھیلنے کی اجازت نہ ملنے پر سترہویں ایشین گیمز میں منگولیا کے خلاف گروپ میچ کھیلنے سے انکار کر دیا۔ ایشین گیمز کے ایک ترجمان کے مطابق گزشتہ روز ویمن باسکٹ بال ایونٹ میں قطر کی ٹیم جب منگولیا کے خلاف گروپ میچ کھیلنے کیلئے کمپلیکس پہنچی تو ہم نے اسے حجاب اتار کر کھیلنے کو کہا جس پر کھلاڑیوں نے میچ کھیلنے سے انکار کر دیا، یہ بات درست ہے کہ حجاب انٹرنیشنل باسکٹ بال فیڈریشن کا ایشو ہے نہ کہ ایشین گیمز کا۔ قطر ٹیم کی کھلاڑی عمل محمد نے بتایا ہے کہ ایشین گیمز میں شرکت سے قبل ہمیں حجاب پہن کر مقابلوں میں حصہ لینے کی یقین دہانی کرائی گئی تھی لیکن ایشین گیمز آرگنائزرز نے ہمیں بتایا کہ حجاب پہن کر کھیلنے کی اجازت نہیں دی جا سکتی اسلئے ہم نے منگولیا کے خلاف میچ کھیلنے سے انکار کر دیا۔</body>
</COUNTER_document>
