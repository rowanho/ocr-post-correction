<?xml version="1.0" encoding="UTF-8" standalone="no"?>
<COUNTER_document classification="WD" domain="sports" filename="0181.xml" newsdate="10.09.14" newspaper="APP" noofwordswithSWR="131" totalnoofsentences="6" totalnoofwords="186">
<headline>برازیل نے ایکوا ڈور کو انٹرنیشنل فرینڈلی فٹ بال میچ میں دلچسپ مقابلے کے بعد 1-0 گول سے ہرا دیا</headline>
<body>نیوجرسی ۔ 10 ستمبر (اے پی پی) ریکارڈ پانچ مرتبہ کی عالمی چیمپئن برازیل نے ایکوا ڈور کو انٹرنیشنل فرینڈلی فٹ بال میچ میں دلچسپ مقابلے کے بعد 1-0 گول سے شکست دے دی۔ یہ انٹرنیشنل فرینڈلی فٹ بال میچوں میں برازیل کی مسلسل دوسری کامیابی ہے۔ اس سے قبل برازیل نے کولمبیا کو شکست دی تھی۔ نیو جرسی میں کھیلے گئے میچ میں برازیل اور ایکوا ڈور کی ٹیموں کے درمیان دلچسپ مقابلہ ہوا تاہم اعصاب کی جنگ میں برازیلین ٹیم فتح یاب رہی، کھیل کے پہلے ہاف کے 31 ویں منٹ میں برازیل کے ویلین نے گول کر کے اپنی ٹیم کو ایکوا ڈور کے خلاف برتری دلائی جو پہلے ہاف تک برقرار رہی، دوسرے ہاف میں دونوں ٹیموں کے درمیان کانٹے دار مقابلہ ہوا، ایکوا ڈور نے آخر دم تک حریف ٹیم کی برتری ختم کرنے کیلئے سرتوڑ کوشش کی تاہم کامیاب نہ ہو سکی اور برازیل نے پہلے ہاف میں ایک گول کی برتری کی بدولت مقابلہ 1-0 گول سے جیت لیا۔</body>
</COUNTER_document>
