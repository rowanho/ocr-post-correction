<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0292p.xml" newsdate="19.10.14" newspaper="express" noofwordswithSWR="319" totalnoofsentences="7" totalnoofwords="460">
<headline>رضا حسن اور طلحہ نے 3،3 مہرے کھسکائے ،راحت علی کی 2وکٹیں ،'اے'سا ئیڈ 153رنز سے فتحیاب ،فل ہیوز کی نصف سنچری 339رنز کا تعاقب کرنیوالے کینگروز نے 185پر ہتھیار ڈال دیے ،میچ میں اسد شفیق ،بابر اعظم اور حارث کی سنچریاں</headline>
<body>شارجہ (اسپورٹس ڈیسک )ٹور میچ میں پاکستانی بولرز نے آسٹریلوی بیٹنگ کے پر خچے اڑادیے،قومی 'اے'ٹیم نے مقابلہ 153رنز کے بھاری مارجن سے جیت لیا ،339رنز کا تعاقب کرنے والے کینگروز نے 51.3اوورز میں 185پر ہتھیار ڈال دیے،رضا حسن اور طلحہ نے 3،3 مہرے کھسکائے جبکہ راحت علی نے 2کھلاڑیوں کا پویلین چلتا کیا،پریکٹس میچ میں پاکستانی کپتان اسدشفیق ،بابر اعظم اور حارث سہیل نے سنچریاں بنا کر ٹیسٹ سیریز کیلیے دعویٰ مضبوط کر لیا ،احمد شہزاد نے دونوں اننگز میں ففٹیز بنائیں ،تفصیلات کے مطابق آسٹریلیا کیخلاف ٹیسٹ سیریز سے قبل نوجواں بیٹسمینوں نے سنچریاں بنا کر اعتماد حاصل کر لیا ،پاکستان 'اے'نے ٹور میچ میں آسٹریلیز کو 153رنز سے ہرا دیا،میچ کا چوتھے اور اختتامی دن قومی بولرز نے حریف بیٹنگ لائن کے پر خچے اڑا دیے ،پاکستانی ٹیم نے اپنی دوسری اننگز تیسرے دن کے اسکور 3وکٹ پر206پر ہی دیکلےئر ڈ کر دی۔جس کے بعد 32رنز کے خسارے میں جانے والے کینگروز کو فتح کیلیے 339رنز کا ہدف ملا،لیکن پاکستانی بولرز کی عمدہ کاکردگی کے سامنے انھوں نے اوورز میں 185اوورز میں 185رنز پر ہتھیار ڈال دیے ،آسٹریوی اوپنر فل ہیویز 65رنز بنا کر کچھ ہمت دکھائی ۔انھوں نے 107گیندوں کا سامنا کرتے ہوئے 8چوکے اور ایک سکسرلگایا،کرس روجرز 3اور حریف کپتان مائیکل کلارک 5رنز سے آگے نہیں بڑھ پائے ،وہ پہلی اننگز میں بھی محض 10رنز بنا پائے تھے،گلین میکسیکویل 18رنز بنا کر پویلین واپس ہوئے،جیمز فال کنر صفر کی خفت سے دو چار ہوئے،مچل اسٹارک 11،اسٹیواوکیف ،بین ہیل فنہاس اور ناتھن لیون نے یکساں طور پر2،2رنز بنائے،مچل ماشل نے 35اور پیٹر سڈل 41رنز بنا کر نمایاں رہے،پاکستان کی جانب سے اسپینر رضا حسن اور طلحہ نے عمدہ کارکردگی پیش کی ،رضا نے 17اوورز میں 60رنز دیکر 3وکٹیں اپنے نام کیں ،پیسر محمد طلحہ نے 8.3اوورز میں 32رنز کے عوض 3مہرے کھسکائے،فاسٹ بولر راحت علی نے 36رنز کے بدلے 2کھلاڑیوں کہ پویلیں چلتا کیا ،عمران خان کو وکٹ ملی ،کرس روجز رن آؤٹ ہوئے ،پاکستان نے پہلی باری 8وکٹ پر 305رنز بنا کر ڈیکلےئرڈ کی تھی،جس میں کپتان 8اسد شفیق کے 108،احمد شہزاد کے55اور بابر اعظم کے40رنز نمایاں رہے،آسٹریلیا نے جوابی اننگز میں وکٹ کھوکر 273رنز اسکور بورڈ پر جوڑے تھے،اس میں الیکس دولان 108اوراسٹیواسمتھ 58 کی اننگز نمایاں رہی تھیں ،اس میں طلحہ ۔عمران ۔رضا حسن ،عطااللہ۔احسان عادل اور کرامت علی نے ایک ایک شکار کیا تھا،پاکستان اور آسٹریلیا کے درمیاں دو ٹیسٹ میچز کی سیریز بدھ 22اکتوبر سے دبئی انٹرنیشنل کرکٹ اسٹیڈیم میں شروع ہو گی ،دونوں ممالک میں طویل دورانیے کا دوسرا مقابلہ 30اکتوبر سے 3نومبر کو ابوظہبی میں شیڈول ہے۔</body>
</COUNTER_document>
