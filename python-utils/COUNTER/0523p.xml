<?xml version="1.0" encoding="UTF-8" standalone="no"?>
<COUNTER_document classification="PD" domain="national" filename="0523p.xml" newsdate="18.10.14" newspaper="jang" noofwordswithSWR="154" totalnoofsentences="6" totalnoofwords="199">
<headline>پاکستان چین اقتصادی راہداری کے تحت توانائی منصوبےاولین ترجیح ہےاسحاق ڈار چین کی سرمایہ کار کا خیر مقدم کرینگے،سرمایہ کار دوست پالیسیاں جاری رکھی جائینگی</headline>
<body>اسلام آباد(خبر نگار خصوصی)وفاقی وزیر سینٹر اسحاق ڈار نے کہا ہے کہ سرمایہ کار دوست پالیسیوں کو جاری رکھا جائے گا،غیر ملکی کمپنیوں کی پالیسیوں کا خاصا ہے،پاک چین اقتصادی راہداری کے تحت توانائی کے منصوبوں کو خصوصی اہمیت حاصل ہے جبکہ ملکی توانائی کی ضرورت کو پورا کرنا موجودہ حکومت کی اولین ترجیحات میں شامل ہے۔اس ضمن میں وزیر خزانہ نے جمعہ کو یہاں پاک چین اقتصادی راہداری توانائی منصوبوں سے منسلک کمیٹی کے اجلاس کی صدارت کی۔اجلاس میں وفاقی وزیر برائے منصوبہ بندی،ترقی و اصلاحات احسن اقبال،سیکرٹری خزانہ ڈاکٹر وقار مسعود خان،سیکرٹری ٹو وزیر اعظم جاوید اسلم،سیکرٹری منصوبہ بندی، ترقی واصلاحات حسن نواز تارڑ،ایڈیشنل سیکرٹری خزانہ شاہد محموداور ایڈیشنل سیکرٹری منصوبہ بندی و ترقی رضوان بشیر نے بھی شرکت کی۔کمیٹی کا نقطہ نظر تھا کہ توانائی کے شعبے میں سرمایہ کاری کے فریم ورک کو موجودہ پاور پالیسی کے تحت غیر ملکی اور مقامی سرمایہ کاروں کوکافی ضمانت فراہم کرتا ہے۔پاکستان مجوزہ پاک،چین اقتصادی راہداری کے تحت ریلویز اور ہائی ویز جیسے منصوبوں میں بھی چینی سرمایہ کاری کا خیر مقدم کریگا۔</body>
</COUNTER_document>
