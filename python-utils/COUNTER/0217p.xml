<?xml version="1.0" encoding="UTF-8" standalone="no"?>
<COUNTER_document classification="ND" domain="showbiz" filename="0217p.xml" newsdate="25.09.14" newspaper="daily_waqt" noofwordswithSWR="217" totalnoofsentences="32" totalnoofwords="415">
<headline>گلوکاری شوق ہے،سیکھ رہی ہوں:شردھا کپور</headline>
<body>ممبئ (وقت نیوز)بالی وڈ کی اداکارہشردھا کپور کاکہنا ہے کہ گلوکاری شوق ہے،میں اسے سیکھ رہی ہوں۔انہوں نے مڈ ڈے سے انٹریو میں کہا کہ میں نے اگر چہ دو فلموں میں گانا گایا ہے لیکن میں اسےمزیدسیکھ رہی ہوں۔یہ میرا شوق ہے اسی وجہ سے میں نے اسے سکھینےکا فیصلہ کیا ہے۔میں نے فلم " ایک ولن" میں بھی گایا ہے۔میری گلوکاری کو بھی سراہا جاتا ہےاسی وجہ سے میں گلوکاری کو سیکھ کر گلوکاری بھی کرنا چاہوں گی۔تاہم یہ بھی کہوں گی کہ یہ آسان کام نہیں ہے۔میں نے فلم "حیدر" میں فوک گانا "روشنی ویلے"گایا ہے۔میرے ساتھ اس میں تبو نے بھی گایا ہے۔میں کیرئیر میں اچھے دور سے گزر رہی ہوں اسی وجہ سے کوئی ایسا پروجیکٹ نہیں کرنا چاہتی جس کی وجہ سے میری ساکھ متاثر ہو۔میں بالی وڈ میں لمبی اننگز کھیلنا چاہتی ہوں اسی وجہ سے کرداروں کے انتخاب میں محتاط ہوں۔میری کامیابیوں میں موہت سوری کا ہاتھ ہے۔انہوں نےکہا کہ میرے والدقدم قدم پر مشورے دیتے ہیں۔رات کو کھانے کی میز پر فلمیں اور فلم سازی ہی گفتگو کا موضوع ہوتی ہے۔میرے والد قدم قدم پر میری راہ نمائی کرتے ہیں۔ان کے مشورے میرے لیے بہت کارآمد ثابت ہوئے ہیں۔میں زندگی کا کوئی بھی فیصلہ کرنے میں جلدی نہیں کرتی اور بہت سوچتی ہوں۔تاہم جب کوئی فیصلہ کر لوں تو اس پر قائم رہتی ہوں۔میرے انڈسٹری میں سب سے بہت اچھے تعلقات ہیں۔میں نے کبھی کسی کے ساتھ جگھڑا نہیں کیا۔میں یہ کہوں گی کہ ضرورت کے مطابق بولڈ سینز کئے جا سکتے ہیں۔میں نے کبھی ڈائریکٹر کے ساتھ اپنی مرضی سے کام کرنے کے لئےبحث نہیں کی ہے کیونکہ مجھے یہ اچھا نہیں لگتا ہے۔میں جانتی ہوں کہ اگر میں محنت نہیں کروں گی تو بہت پیچھے رہ جاؤں گی اور لوگ مجھے بھول جائیں گے۔انہوں نے فلموں میں منفی کردار کے بارے میں بات کرتے ہوئے کہا کی میں کسی فلم میں منفی کردار بھی کروں گی۔میں اچھے کرداروں کی متلاشی۔میں نے دارصل پہلے ہی یہ فیصلہ کر رکھا ہےکہ میں زیادہ عمر کے ہیروز کے ساتھ کام کرنا نہیں چاہتی۔میں تو چاہتی ہوں کہ مجھے آروہی کے کردار سے یاد رکھا جائے۔یہ کردار میرے لئے اعزاز ہے۔میں جہاں جاتی ہوں مجھے اس نام سے پکارا جاتا ہے۔میں وقت کی قدر کرتی ہوں اسی وجہ سے سیٹ پر کبھی لیٹ نہیں ہوتی۔میرا خیال ہے کہ وقت کی قدر کئے بغیر کامیابی ممکن نہیں ہوتی ہے۔انہوں نے کہا کہ ہر گھڑی ہر گزرتا دن آپ کی شخصیت کو بدلتا ہے۔</body>
</COUNTER_document>
