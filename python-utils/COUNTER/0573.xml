<?xml version="1.0" encoding="UTF-8" standalone="no"?>
<COUNTER_document classification="ND" domain="national" filename="0573.xml" newsdate="09.09.14" newspaper="APP" noofwordswithSWR="167" totalnoofsentences="10" totalnoofwords="228">
<headline>مسجد کی چھت گرنے سے ایک بچے سمیت 2 افراد جاں بحق‘متعدد افراد زخمی  ملبے کے نیچے دبے افراد کو نکالنے کے لئے امدادی کارروائیاں جاری</headline>
<body>لاہور ۔9 ستمبر(اے پی پی)صوبائی دارالحکومت کے علاقہ داروغہ والا میں مسجد کی چھت گرنے سے ایک بچے سمیت 2 افراد جاں بحق‘متعدد افراد زخمی ہو گئے۔ریسکیو ذرائع کے مطابق منگل کی دوپہر نماز ظہر کے دوران اچانک مسجد کی چھت گرگئی جس کے ملبے تلے آ جانے سے 11 سالہ عبدالرزاق سمیت 2 افراد جاں بحق ہو گئے۔واقعہ کی فوری اطلاع پر ریسکیو 1122 سمیت دیگر امدادی ٹیمیں موقع پر پہنچ گئیں۔جنہوں نے فوری امدادی کارروائیوں کے بعد 11 افراد کو ملبے تلے سے نکال کر سروسز اور شالا مار ہسپتال منتقل کر دیا۔اہل علاقہ کے مطابق نماز کے وقت مسجد میں 30 سے 40 نمازی مسجد میں موجود تھے ۔واقع کی فوری اطلاع پر سی سی پی او لاہور امین وینس اور کمشنر لاہور راشد محمود لنگڑیال‘ مقامی ایم پی اے وحید گل سمیت اعلی افسران موقع پر پہنچ گئے اور امدادی کارروائیوں کی خود نگرانی کرتے رہے۔ریسکیو ذرائع کے مطابق متعدد افراد ملبے کے نیچے دبے ہوئے ہیں جن کو نکالنے کے لئے ریسکیو کی امدادی ٹیموں سمیت اہل علاقہ بھی امدادی کارروائیوں میں شامل ہیں۔ریسکیو ذرائع کے مطابق 4 افراد جن کو معمولی چوٹیں آئیں تھیں ان کو ابتدائی طبی امداد کے بعد فارغ کر دیا گیا۔</body>
</COUNTER_document>
