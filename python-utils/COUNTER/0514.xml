<?xml version="1.0" encoding="UTF-8" standalone="no"?>
<COUNTER_document classification="ND" domain="national" filename="0514.xml" newsdate="15.10.14" newspaper="APP" noofwordswithSWR="124" totalnoofsentences="6" totalnoofwords="211">
<headline>پی ٹی آئی کے ارکان کے استعفوں کی تصدیق کی ڈیڈ لائن ختم قومی اسمبلی سیکرٹریٹ سے مشاورت کے بعد آئندہ کا لائحہ عمل طے کیا جائے گا، سپیکر قومی اسمبلی سردار ایاز صادق</headline>
<body>اسلام آباد ۔ 15 اکتوبر (اے پی پی) سپیکر قومی اسمبلی سردار ایاز صادق نے کہا ہے کہ پاکستان تحریک انصاف کے ارکان کو ان کے استعفوں کی تصدیق کے لئے دی گئی ڈیڈ لائن ختم ہو گئی ہے، سوچ بچار اور قومی اسمبلی سیکرٹریٹ سے مشاورت کے بعد آئندہ کا لائحہ عمل طے کیا جائے گا۔ بدھ کو سینئر صحافیوں سے گفتگو کرتے ہوئے انہوں نے کہا کہ پی ٹی آئی کے ارکان کے استعفوں کی تصدیق کرنا ان کی آئینی ذمہ داری ہے، پی ٹی آئی کے ارکان کو 15 اکتوبر تک اپنے استعفوں کی تصدیق کے لئے اپنے چیمبر میں پیش ہونے کے لئے نوٹس جاری کئے تھے تاہم پی ٹی آئی کا کوئی رکن اپنے استعفوں کی تصدیق کے لئے نہیں آیا۔ پی ٹی آئی کے ارکان بے شک اکٹھے آئیں، ان کے استعفوں کی تصدیق انفرادی طور پر ہی ہو گی۔ آئندہ کے لائحہ عمل کے حوالے سے انہوں نے کہا کہ اس معاملے پر سوچ بچار جاری ہے، سیکرٹریٹ سے مشاورت کے بعد آئندہ کا لائحہ عمل اختیار کیا جائے گا۔</body>
</COUNTER_document>
