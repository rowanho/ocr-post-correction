<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0350.xml" newsdate="21.10.14" newspaper="APP" noofwordswithSWR="152" totalnoofsentences="8" totalnoofwords="224">
<headline>کوئنٹن ڈی کوک نے ون ڈے کرکٹ میں وکٹوں کے پیچھے تیز ترین 50 شکار کرنے کا نیا عالمی ریکارڈ قائم کر دیا کوک ایک میچ میں زیادہ کیچز پکڑنے والے جنوبی افریقہ کے دوسرے دنیا کے نویں وکٹ کیپر بھی بن گئے</headline>
<body>ویلنگٹن ۔21 اکتوبر (اے پی پی) جنوبی افریقہ کے کوئنٹن ڈی کوک نے ون ڈے کرکٹ میں وکٹوں کے پیچھے تیز ترین 50 کیچز پکڑنے کا نیا عالمی ریکارڈ قائم کر دیا۔ کوک ایک میچ میں چھ کیچ پکڑنے والے جنوبی افریقہ کے دوسرے اور دنیا کے نویں وکٹ کیپر بھی بن گئے ہیں۔ کوک نے نیوزی لینڈ کے خلاف سیریز کے پہلے ون ڈے میں یہ سنگ میل عبور کیا۔ انہوں نے رائیڈلی جیکبز، جونز اور جوز بٹلر کا ریکارڈ توڑا ہے، تینوں وکٹ کیپرز نے 30 ون ڈے کھیل کر یہ اعزاز حاصل کیا تھا جبکہ کوک نے 27 ون ڈے میچز کھیل کر عالمی ریکارڈ اپنے قبضے میں کیا ہے۔ کوک نے منگل کو نیوزی لینڈ کے خلاف کھیلے گئے سیریز کے پہلے ایک روزہ میچ میں انتہائی شاندار وکٹ کیپنگ کا مظاہرہ کیا، انہوں نے میچ کے دوران وکٹوں کے پیچھے چھ کیچز پکڑے، اس کے ساتھ ہی انہوں نے وکٹوں کے پیچھے شکار کی نصف سنچری بھی مکمل کی۔ کوک نے گپٹل، نیشم، براؤن لی، میک کولم، رونچی اور نیتھن میک کولم کو کیچ آؤٹ کیا۔</body>
</COUNTER_document>
