<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0324.xml" newsdate="26.11.14" newspaper="APP" noofwordswithSWR="98" totalnoofsentences="6" totalnoofwords="158">
<headline>میسی کے ریکارڈز بنانے کا سلسلہ جاری،سٹار فٹ بالر نے چیمپئنز لیگ تاریخ میں زیادہ گولز کا نیا عالمی ریکارڈ اپنے قبضے میں کر لیا</headline>
<body>لندن ۔26 نومبر (اے پی پی) شہرہ آفاق ارجنٹائن فٹ بالر لائنل میسی کے ریکارڈز بنانے کا سلسلہ جاری ہے، سٹار فٹ بالر نے چیمپئنز فٹ بال لیگ تاریخ میں زیادہ گولز کا نیا عالمی ریکارڈ اپنے قبضے میں کر لیا۔ میسی نے چیمپئنز لیگ میں نیکوسیا کے خلاف میچ میں شاندار ہیٹرک کر کے یہ کارنامہ انجام دیا۔ اس سے قبل اس ریکارڈ پر راہول کا قبضہ تھا، انہوں نے 71 گول سکور کر رکھے تھے۔ چیمپئنز لیگ میں نیکوسیا کے خلاف کھیلے گئے میچ میں بارسلونا کے فٹ بالر میسی نے انتہائی شاندار کھیل کا مظاہرہ کیا، انہوں نے میچ میں پہلا گول کر کے راہول کے چیمپئنز لیگ میں زیادہ گولز کا عالمی ریکارڈ توڑا، اس کے بعد انہوں نے مزید دو گول سکور کر کے شاندار ہیٹرک مکمل کی۔</body>
</COUNTER_document>
