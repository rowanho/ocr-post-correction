<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0269.xml" newsdate="14.10.14" newspaper="APP" noofwordswithSWR="106" totalnoofsentences="6" totalnoofwords="161">
<headline>ویسٹ انڈین بلے باز لینڈل سیمنز کمر کی تکلیف کے باعث دورہ بھارت سے باہر ہو گئے</headline>
<body>دھرمشالہ ۔ 14 اکتوبر (اے پی پی) ویسٹ انڈین بلے باز لینڈل سیمنز فٹنس مسائل کے باعث دورہ بھارت سے باہر ہو گئے۔ ان کی جگہ متبادل کھلاڑی کا اعلان ون ڈے سیریز کے چوتھے میچ سے قبل کر لیا جائے گا۔ ویسٹ انڈیز کرکٹ ٹیم مینجمنٹ کی طرف سے جاری کردہ بیان کے مطابق لینڈل سیمنز کمر کی تکلیف میں مبتلا ہو گئے ہیں، ڈاکٹروں نے طبی معائنے کے بعد انہیں مکمل آرام کا مشورہ دیا ہے جس کے باعث وہ بھارت کے خلاف ون ڈے سیریز کے بقیہ میچز اور اس کے بعد ٹی ٹونٹی اور ٹیسٹ سیریز میں بھی ٹیم کا حصہ نہیں ہوں گے، سیمنز کو پہلے دو ون ڈے کھیلنے کا موقع نہیں دیا گیا تھا تاہم وہ پریکٹس میچ میں ٹیم کا حصہ تھے۔ سیمنز نے آخری بار 2011ء میں ٹیسٹ میچ میں ٹیم کی نمائندگی کی تھی۔</body>
</COUNTER_document>
