<?xml version="1.0" encoding="UTF-8" standalone="no"?>
<COUNTER_document classification="ND" domain="national" filename="0542p.xml" newsdate="24.10.14" newspaper="daily_islam" noofwordswithSWR="110" totalnoofsentences="6" totalnoofwords="181">
<headline>کشمیر پر بھارت کو جلد سخت پیغام دیں گے:سرتاج عزیز</headline>
<body>اسلام آباد(خبر ایجنسیاں) وزیر اعظم کے خصوصی مشیر سرتاج عزیز نے مسئلہ کشمیر پر بھارت کی ڈکٹیشن کو ناقابل قبول قرار دیتے ہوئے کہا ہے کہ آیندہ چند روز میں کشمیر کے حوالے سے نئ دہلی سمیت پوری دنیا کو ایک سخت پیغام دیا جائے گا۔ایک انٹرویو میں سر تاج عزیز نے کہا کہ اگر کشمیر کوئی مسئلہ نہیں ہےتو پھر کشمیر میں 7لاکھ فوجیوں کی تعنیاتی کا کیا جواز ہے اور لائن آف کنٹرول کے آر پار فوجی ایک دوسرے پر بندوقیں تانے کیوں کھڑے ہیں۔انہوں نے کہا ہے کہ پاکستان مسئلہ کشمیر کو حل کیے بغیر چین سے نہیں بیٹھے گا۔انہوں نے کہا کہ پاکستان بھارت کی بالادستی قبول نہیں کرے گابلکہ ملکی سالمیت کو مد نظر رکھتے ہوئےعالمی سطح پر مسئلہ کشمیر کو اجاگر کرتا رہے گا اور اسی بنیاد پر بھارت نے مذاکراتی عمل منسوخ کیا ہے۔انہوں نے کہا کہ ہماری پارلیمنٹ کشمیر کے حوالے سے اہم فیصلے لے رہی ہے اور دنیا کے ساتھ ساتھ بھارت کوبھی آیندہ چند روز کے اندر اندر کڑا پیغام ملےگا۔</body>
</COUNTER_document>
