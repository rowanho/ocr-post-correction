<?xml version="1.0" encoding="UTF-8" standalone="no"?>
<COUNTER_document classification="ND" domain="showbiz" filename="0246p.xml" newsdate="02.07.14" newspaper="daily_waqt" noofwordswithSWR="165" totalnoofsentences="21" totalnoofwords="318">
<headline>اجے دیوگن نے وینیٹی وین کو جم بنا لیا</headline>
<body>ممبئ (وقت نیوز) بالی وڈ کے اداکار اجے دیوگن نےوینیٹی وین کو جم بنا لیا۔اس بارے میں اجے دیوگن نے انڈوایشین نیوز سروس سے انٹرویو میں کہا کہ میں نے وینیٹی وین کو جم بنا لیاہے۔میں ان دنوں فلم "سنگھم ریٹرنز" کی شوٹنگ میں مصروف ہوں۔میرے پاس ایکسرسائز کا وقت کم ہی ہوتا ہےاسی وجہ سے میں نےوینیٹی وین کو جم کی شکل دیے دی ہےاور وہیں پر ایکسرسائز کرتا ہوں۔میں اس وقت راموجی فلم سٹی میں روہت شیٹھی کی فلم"سنگھم ریٹرنز" کی شوٹنگ میں مصروف ہوں۔ہمارا فلمی شیڈول بہت طویل ہوتا ہے۔اسی وجہ سے میرے پاس جم جانے کا وقت نہیں ہوتاہے۔یہ بھر پور ایکشن فلم ہےاسی وجہ سے میں فٹنس پر توجہ دے رہا ہوں۔یہ فلم اگست میں ریلیز ہوگی اسی وجہ سے میں دن رات شوٹنگ کررہا ہوں۔45 برس کے اداکار نے کہا کہ میں نے کبھی بھی کسی فلم کو یہ جانتے ہوئے نہیں چھوڑا کہ فلم فلاپ ہوگی۔میں نے ابھی تک فلم "ہمت والا" اور "راسکلز" نہیں دیکھی ہے۔مجھے فلم "ونس اوپان اے ٹائم ان ممبئ" میں کام کرنا اچھا لگا۔میں ویسے تو غصے کا تیز ہوں کیونکہ مجھ سے غلط بات برداشت نہیں ہوتی ہے،مجھے کاجل بھی سمجھاتی رہتی ہے۔میرے فیورٹ ڈائریکٹر روہت شیٹھی ہیں۔مجھے ان کے ساتھ کام کرنا بہت اچھا لگا۔میں نے کبھی یہ نہیں کیا کہ میں دھڑا دھڑ فلمیں سائن کرلوں،میں نے ہمیشہ اپنی مرضی سے کام کیا ہےاور کم ومعیاری کام کیا ہے۔میں کامیڈی فلموں کے حوالے سے یہ کہوں گاکہ یہ آسان نہیں ہوتی ہیں لیکن ان کہ وجہ سے بہت کچھ سیکھنے کو ملتا ہے۔میں اپنے ہر کردار پر بہت زیادہ محنت کرتا ہوں،میری کوشش ہوتی ہے کہ میرےکردار میں کمی نہ رہے۔میرے لئے میری ہرفلم بہت اہم ہوتی ہے۔میں نے جب انڈسٹری میں قدم رکھا تھا تو سوچا بھی نہیں تھا کہ مجھے اتنی زیادہ کامیابی ملے گی اسی وجہ سے میں بہت خوش ہوں۔</body>
</COUNTER_document>
