<?xml version="1.0" encoding="UTF-8" standalone="no"?>
<COUNTER_document classification="PD" domain="national" filename="0592.xml" newsdate="27.09.14" newspaper="APP" noofwordswithSWR="148" totalnoofsentences="9" totalnoofwords="230">
<headline>وزیراعظم محمد نواز شریف جنرل اسمبلی کے 69 ویں اجلاس میں شرکت کے بعد وطن واپس روانہ ہوگئے وزیراعظم نے جنرل اسمبلی سے خطاب میں امن کیلئے پاکستان کے عزم خوشحالی اور امید کا بھرپور پیغام دیا سیکرٹری خارجہ اعزازچوہدری کی صحافیوں سے گفتگو</headline>
<body>نیویارک ۔ 27ستمبر (اے پی پی) وزیراعظم محمد نواز شریف اقوام متحدہ کی جنرل اسمبلی کے 69 ویں اجلاس میں شرکت کے بعد وطن واپس روانہ ہوگئے۔ اقوام متحدہ کی جنرل اسمبلی سے اپنے بھرپور خطاب میں انہوں نے مسئلہ کشمیر پر پاکستان کا موقف پیش کرنے کے علاوہ عالمی اور علاقائی مسائل پر سیر حاصل گفتگو کی۔ دورے کے دوران وزیراعظم نے عالمی رہنماؤں سے دوطرفہ امور پر تبادلہ خیال کیا۔ انہوں نے امریکہ کے نائب صدر جوبائیڈن سے بھی ملاقات کی۔ سیکرٹری خارجہ اعزاز احمد چوہدری نے صحافیوں کو بتایا کہ وزیراعظم نواز شریف نے جنرل اسمبلی سے خطاب میں امن کیلئے پاکستان کے عزم خوشحالی اور امید کا بھرپور پیغام دیا۔ علاقائی امن کے اپنے تصور کیلئے انہوں نے دیرینہ تصفیہ طلب مسئلہ کشمیر پر اقوام متحدہ کی قراردادوں پر عملدرآمد پر زور دیا۔ امریکی نائب صدر اور دیگر عالمی رہنماؤں سے وزیراعظم کی ملاقاتوں کے حوالے سے سیکرٹری خارجہ نے کہا کہ انہوں نے واضح کیا کہ اگست میں ہونے والے پاک بھارت مذاکرات سے بھارت نے انکار کیا اور اب یہ بھارت پر ہے کہ وہ امن مذاکراتی عمل بحال کرے۔</body>
</COUNTER_document>
