<?xml version="1.0" encoding="UTF-8" standalone="no"?>
<COUNTER_document classification="PD" domain="foreign" filename="0125.xml" newsdate="14.08.14" newspaper="APP" noofwordswithSWR="113" totalnoofsentences="10" totalnoofwords="173">
<headline>پائلٹ کے سونے سے جیٹ ائر ویز کا مسافر بردار طیارہ اچانک 5000فٹ نیچے آگیا</headline>
<body>نئی دہلی ۔ 14 اگست (اے پی پی) بھارتی فضائی کمپنی جیٹ ائر ویز کا مسافر بردار طیارہ پائلٹ کے سونے اور کو پائلٹ کے ٹیبلٹ پر مصروف ہونے کے باعث اچانک 5000فٹ نیچے آگیا۔کمپنی کے ویب سائٹ پر جاری ایک بیان میں کہا گیا ہے کہ جیٹ ائر ویز کا بوئنگ300۔777 ای آر جمعرات کو ممبئی سے برسلز کیلئے انقرہ کے فضائی حدود میں 34000فٹ کی بلندی پر محو پرواز تھا۔ا س وقت طیارے کا پائلٹ سو رہاتھا جبکہ کو۔پائلٹ اپنے ٹیبلٹ پر مصروف تھا کہ اچانک طیارہ پانچ ہزار فٹ نیچے آگیا۔فضائی کمپنی نے واقعے کی تصدیق کرتے ہو ئے کہا ہے کہ جیٹ ائر ویز نے واقعے کی تحقیقات کیلئے اندرونی کمیٹی قائم کر دی ہے۔دریں اثنا جمعرات کے روز دہلی سے بھوپال جانے والے جیٹ ائر ویز طیارے کے انجن میں پرواز سے قبل آگ لگ گئی جس کے باعث پرواز ملتوی کر دی گئی۔مسافروں کو دوسرے طیارے میں بھوپال روانہ کر یا گیا</body>
</COUNTER_document>
