<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0208.xml" newsdate="17.09.14" newspaper="APP" noofwordswithSWR="399" totalnoofsentences="18" totalnoofwords="559">
<headline>ویسٹ انڈیز نے بنگلہ دیش کو ون ڈے سیریز کے بعد ٹیسٹ سیریز میں بھی کلین سویپ کردیا</headline>
<body>ویسٹ انڈیز ٹیم نے اپنی دوسری اننگز 269 رنز 4 کھلاری آؤٹ پر ڈیکلیئر، بنگلہ دیشی ٹیم 489 رنز کے تعاقب میں 192 رنز پر ڈھیر ہوگئی، ویسٹ انڈیز نے میچ 296 رنز سے جیت لیا، شیونارائن چندرپال ناقابل شکست سنچری پر میچ کریگ براتھویٹ سیریز کے بہترین کھلاڑی قرار پائے سلمان بین نے 5 کھلاڑیوں کو آؤٹ کیاسینٹ لوشیا۔ 17 ستمبر(اے پی پی) کالی آندھی نے بنگالی ٹائیگرز کو ون ڈے سیریز کے بعد ٹیسٹ سیریز میں بھی کلین سویپ کردیا۔ شیونارائن چندر پال کی ناقابل شکست سنچری اور بلیکووڈ کی ناقابل شکست نصف سنچری کی بدولت ویسٹ انڈیز ٹیم نے اپنی دوسری اننگز 269 رنز 4 کھلاری آؤٹ پر ڈیکلیئر کر دی اور بنگلہ دیشی ٹیم کو میچ میں کامیابی کے لیے 489 رنز کا ہدف دیا۔ شیونارائن چندر پال نے شاندار بیٹنگ کا مظاہرہ کرتے ہوئے ناقابل شکست 101 رنز بنائے انہوں نے میچ کی پہلی اننگز میں بھی ناقابل شکست 84 رنز بنائے تھے جبکہ بلیکووڈ ناقابل شکست 66 رنز کے ساتھ نمایاں بلے باز رہے، جواب میں ویسٹ انڈین باؤلرز کی عمدہ باؤلنگ کی بدولت مہمان ٹیم کو 192 رنز پر ڈھیر کر کے دوسرا ٹیسٹ میچ 296 رنز سے جیت لیا۔ اس سے قبل ویسٹ انڈیز ٹیم نے بنگلہ دیشی ٹیم کو ون ڈے میچوں کی سیریز میں بھی کلین سویپ کیا تھا۔ شیونارائن چندرپال ناقابل شکست سنچری پر میچ کریگ براتھویٹ سیریز کے بہترین کھلاڑی قرار پائے۔ میچ کی دوسری اننگز میں بنگالی ٹیم کی طرف سے تمیم اقبال 64 اور منیم الحق 56 رنز بنائے۔ ویسٹ انڈیز کی طرف سے سلیمان بین نے 5، جروم ٹیلر نے 3 جبکہ کیمارروئچ اور گبریل نے ایک ایک کھلاڑی کو آؤٹ کیا۔ میچ کا فیصلہ چوتھے روز ہی ہوگیا۔تفصیلات کے مطابق سینٹ لوشیا میں سیریز کے دوسرے اور آخری ٹیسٹ میچ کے چوتھے روز ویسٹ انڈیز ٹیم نے اپنی دوسری ادھوری اننگز 208 رنز 4 کھلاڑی آؤٹ پر دوبارہ شروع کی تو شیونارائن چندرپال 63 جبکہ بلیکووڈ 43 رنز پر کھیل رہے تھے۔ دونوں کھلاڑیوں نے اپنی عمدہ بلے بازی کے تسلسل کو برقرار رکھتے ہوئے ٹیم کے سکور کو 269 رنز تک پہنچا دیا اور اس دوران دونوں کھلاڑیوں نے شاندار بیٹنگ کا مظاہرہ کیا اور شیونارائن چندرپال نے 101 رنز بنالیے یہ انکے ٹیسٹ کیریئر کی 30 سنچری تھی جبکہ بلیکووڈ نے 66 رنز بنائے اور اس موقع پر ویسٹ انڈین کپتان نے اپنی دوسری اننگز 269 رنز 4 کھلاڑی آؤٹ پر ڈیکلیئر کردی اور بنگال دیشی ٹیم کو میچ میں کامیابی کے لیے 489 رنز کا ہدف دیا۔ جواب میں کالی آندھی کے باؤلرز کی شاندار باؤلنگ کی بدولت مہمان ٹیم کے 6 کھلاڑی دوہرا ہندسہ بھی عبور نہ کرسکے، بنگالی دیشی ٹیم مطلوبہ ہدف حاصل کرنے کی کوشش میں 192 رنز پر ہی ڈھیر ہوگئی۔ بنگالی ٹیم کی طرف سے تمیم اقبال 64 اور منیم الحق 56 رنز بنائے۔ ویسٹ انڈیز کی طرف سے سلیمان بین نے 5، جروم ٹیلر نے 3 جبکہ کیمارروئچ اور گبریل نے ایک ایک کھلاڑی کو آؤٹ کیا۔ ویسٹ انڈین ٹیم نے دوسرا ٹیسٹ میچ 296 رنز سے جیت لیا۔ اس سے قبل ویسٹ انڈیز ٹیم نے بنگلہ دیشی ٹیم کو ون ڈے میچوں کی سیریز میں بھی کلین سویپ کیا تھا۔ شیونارائن چندرپال ناقابل شکست سنچری پر میچ کریگ براتھویٹ سیریز کے بہترین کھلاڑی قرار پائے</body>
</COUNTER_document>
