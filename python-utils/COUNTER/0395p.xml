<?xml version="1.0" encoding="UTF-8" standalone="no"?>
<COUNTER_document classification="PD" domain="national" filename="0395p.xml" newsdate="26.07.14" newspaper="daily_dunya" noofwordswithSWR="234" totalnoofsentences="12" totalnoofwords="351">
<headline>ٹیکس شکایات دور کرنے کے حوالے سے جدت کی حامل موثر حکمت عملی اختیار کی جائے ، ممنون حسین کی وفاقی ٹیکس محتسب سے گفتگو</headline>
<body>عبدالرؤف چوہدری نے سالانہ کارکردگی کی رپورٹ پیش کی، صدر سے چیئرمین فیڈرل پبلک سروس کمیشن کی بھی ملاقات، رپورٹ پیش اسلام آباد (اے پی پی) صدر مملکت ممنون حسین نے وفاقی ٹیکس محتسب پر زور دیا ہے کہ وہ ٹیکس شکایات کے حوالے سے ٹیکس دہندگان کو سستے اور فوری انصاف کی فراہمی کو یقینی بنانے کے لئے ٹھوس اقدامات اور جدت کی حامل حکمت عملی اختیار کریں۔ جمعہ کو وفاقی ٹیکس محتسب عبدالرؤف چوہدری سے ایوان صدر میں گفتگو کرتے ہوئے صدر نے کہا کہ ایف ٹی اوایک اہم سرکاری ادارہ ہے جسے بدانتظامی کی شکایات دور کرنے اور ٹیکس حکام کی جانب سے ٹیکس دہندگان سے روا رکھی جانے والی نا انصافی کے ازالے کے لئے مینڈیٹ دیا گیا ہے۔ عبدالرؤف چوہدری نے صدر مملکت کو سال 2013ء کے لئے وفاقی ٹیکس محتسب کی سالانہ کارکردگی رپورٹ پیش کی۔ انہوں نے صدر مملکت کو وفاقی ٹیکس محتسب، اس کے قیام، چارٹر اور ٹیکسوں کے حوالے سے شکایات کو جلد نمٹانے کے لئے اٹھائے جانے والے مختلف اقدامات کے بارے میں آگاہ کیا۔ صدر نے وفاقی ٹیکس محتسب کو ان کے مینڈیٹ کی مستعد اور خوش اسلوبی سے انجام دہی میں ہر ممکنہ معاونت اور سرپرستی کی یقین دہانی کرائی۔ دریں اثنا صدر ممنون حسین سے فیڈرل پبلک سروس کمیشن کے چیئرمین ملک آصف حیات نے بھی جمعہ کو ایوان صدر میں ملاقات کی۔ انہوں نے صدر مملکت کو ایف پی ایس سی کی سالانہ رپورٹ 2013ء پیش کی۔ صدر نے پبلک سروس کے لئے باصلاحیت اور تعلیم یافتہ افراد کے انتخاب میں ایف پی ایس سی کے کردار کو سراہا۔ انہوں نے میرٹ پر مبنی سلیکشن اور بھرتی پر زور دیتے ہوئے کہا کہ ایف پی ایس سی کا صحیح کام کے لئے صحیح فرد کے انتخاب میں اہم کردار ہے۔ انہوں نے ایف پی ایس سی کے چیئرمین کی حیثیت سے ملک آصف حیات کی خدمات کو سراہتے ہوئے آئندہ زندگی میں ان کے لئے نیک تمناؤں کا اظہار کیا۔ صدر مملکت</body>
</COUNTER_document>
