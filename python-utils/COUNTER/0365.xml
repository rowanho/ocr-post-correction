<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0365.xml" newsdate="28.10.14" newspaper="APP" noofwordswithSWR="204" totalnoofsentences="9" totalnoofwords="270">
<headline>قومی کھلاڑی اس دفعہ عید پاکستان میں اپنے اہل خانہ کے ہمراہ منائیں گے</headline>
<body>لاہور ۔28 جولائی(اے پی پی) قومی کرکٹ ٹیم ، ویمن کرکٹ ٹیم اور قومی ہاکی ٹیم کے کھلاڑی اس دفعہ عید پاکستان میں اپنے اہل خانہ کے ہمراہ منائیں گے۔ قومی کرکٹ ٹیم عید منانے کے بعد دو اگست کو سری لنکا جائے گی جبکہ ویمن کرکٹ ٹیم کی کھلاڑی بھی عید اپنے اہل خانہ کے ہمراہ منا کر 15 اگست کو آسٹریلیا جائیں گی۔ پاکستان کرکٹ ٹیم کے کپتان مصبا ح الحق ، عمر اکمل ، کامران اکمل ، عدنان اکمل ، اظہر علی ، احمد شہزاد، ڈائریکٹر میڈیا پی سی بی امجد بھٹی اور جی ایم میڈیا آغا اکبر لاہور میں اپنے اہل خانہ کے ہمراہ عید منائیں گے۔ شاہد آفریدی ، یونس خان ، اسد شفیق ، معین خان ، سرفراز احمد، انور علی اور فواد عالم عید کراچی میں اپنی فیملی کے ساتھ منائیں گے جبکہ سعید اجمل ، محمد طلحہ فیصل آباد میں جنید خان ایبٹ آباد میں ، شان مسعود اسلام آباد میں ، صہیب مقصود ملتان میں عید منائیں گے۔ ہاکی فیڈریشن کے صدر اختر رسول لاہور میں جبکہ سیکرٹری پی ایچ ایف رانا مجاہد عید فیصل آباد میں منائیں گے۔ ویمن کرکٹ ٹیم کی کپتان ثناء میر ، مینجر عائشہ اشعر سمیت دیگر کرکٹرز عید پاکستان میں اپنے اہل خانہ کے ہمراہ منائیں گی۔ پاکستان میں عید منانے والے کرکٹ اور ہاکی کے کھلاڑیوں کا کہنا تھا کہ ان کی عیدیں زیادہ تر بیرون ممالک گزرتی ہیں لیکن اس دفعہ بہت خوشی کی بات ہے کہ ہم عید اپنے وطن میں اہل خانہ کے ساتھ منارہے ہیں ۔</body>
</COUNTER_document>
