<?xml version="1.0" encoding="UTF-8" standalone="no"?>
<COUNTER_document classification="ND" domain="national" filename="0426.xml" newsdate="15.08.14" newspaper="APP" noofwordswithSWR="171" totalnoofsentences="9" totalnoofwords="255">
<headline>عمران خان کے مطالبات درست نہیں، لانگ مارچ اور آزادی مارچ کے شرکاءکو سکیورٹی فراہم کرنے کےلئے ہر ممکن اقدامات کر لئے ہیں،جلوس میں رکاوٹ ڈالنا ہماری پالیسی نہیں، اگر مسلم لیگ (ن) کا کوئی کارکن اس قسم کی سرگرمی میں ملوث ہوتا ہے اس کے خلاف کارروائی کی جائے گی، وفاقی وزیر اطلاعات ونشریات سینیٹر پرویز رشید کی نجی ٹی وی چینل سے گفتگو</headline>
<body>اسلام آباد ۔ 15 اگست (اے پی پی) وفاقی وزیر اطلاعات ونشریات سینیٹر پرویز رشید نے کہا ہے کہ عمران خان 10لاکھ افراد اسلام آباد لانے کا ٹارگٹ پورا کریں۔ عمران خان کے مطالبات درست نہیں، لانگ مارچ اور آزادی مارچ کے شرکاءکو سکیورٹی فراہم کرنے کےلئے وفاقی انتظامیہ نے ہر ممکن اقدامات کر لئے ہیں۔ جمعہ کو نجی ٹی وی کے پروگرام میں اظہار خیال کرتے ہوئے انہوں نے کہا کہ طاہر القادری نے شیخ رشید کو اپنے ٹرک پر نہیں بٹھایا۔ شاہ محمود اور شفقت محمود عمران خان کو شیخ رشید سے بچائیں، عمران خان شیخ رشید کو کسی دوسرے ٹرک پر بٹھائیں، عمران خان کو شیخ رشید سے خطرہ ہے۔ عمران خان نے 10لاکھ افراد اسلام لانے کا ٹارگٹ پورا کرنا ہے۔ حکومت نے لانگ مارچ کے شرکاءکو تحفظ فراہم کرنے کےلئے سیکیورٹی انتظامات کئے ہیں۔ مقامی انتظامیہ تحریک انصاف کے منتظمین سے مل کر لانگ مارچ کے شرکاءکی سکیورٹی یقینی بنائے گی، ہم چاہتے تھے کہ تحریک انصاف کسی اسٹیڈیم میں جلسہ کرے تاہم انہوں نے آبپارہ کے قریب جلسہ کرنے کےلئے جگہ فراہم کرنے کےلئے درخواست کی جو انہیں فراہم کر دی گئی ہے۔</body>
</COUNTER_document>
