<?xml version="1.0" encoding="UTF-8" standalone="no"?>
<COUNTER_document classification="PD" domain="business" filename="0197.xml" newsdate="20.09.14" newspaper="APP" noofwordswithSWR="111" totalnoofsentences="4" totalnoofwords="176">
<headline>نیسلے پاکستان کی جانب سے متاثرین سیلاب کیلئے ایک لاکھ 25ہزار لیٹرز پینے کے صاف پانی کا عطیہ</headline>
<body>اسلام آباد ۔20ستمبر(اے پی پی)نیسلے پاکستان لمیٹڈ نے صوبہ پنجاب کے متاثرین سیلاب کیلئے ایک لاکھ 25ہزار لیٹرز پینے کے صاف پانی کا عطیہ دیا گیا ہے جبکہ سیلاب زدہ علاقوں میں ہزاروں جانوروں کو ویکسنیشن کی سہولیات کی فراہمی کے علاوہ ان کا علاج بھی کیا گیا ہے ۔ کمپنی کی جانب سے جاری تفصیلات کے مطابق سیلاب کی امدادی مہم کے دوران نیسلے کی جانب سے بھوانہ ، پنڈی بھٹیاں ، جھنگ ، چنیوٹ ، ملتان اور مظفر گڑھ کے سیلاب سے متاثرہ لوگوں کو پینے کا صاف پانی فراہم کرنے کے علاوہ ان علاقوں میں جانوروں کے علاج اور انہیں موسمی بیماریوں سے تحفظ کی خاطر خصوصی ٹیمیں بھی تشکیل دی گئیں جنہوں نے 3000جانوروں کی ویکسنیشن اور ایک ہزار کا علاج کیا ہے جبکہ 12ہزار مزید جانوروں کیلئے بھی ادویات کا بندوبست کیا گیا ہے اور امدادی مہم کے دوران 50ہزار سے زائد جانوروں کی ویکسنیشن کا ہدف بھی مقرر کیا گیا ہے ۔</body>
</COUNTER_document>
