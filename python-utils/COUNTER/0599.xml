<?xml version="1.0" encoding="UTF-8" standalone="no"?>
<COUNTER_document classification="PD" domain="national" filename="0599.xml" newsdate="20.09.14" newspaper="APP" noofwordswithSWR="116" totalnoofsentences="5" totalnoofwords="152">
<headline>وزیراعظم نواز شریف اور وزیراعلیٰ پنجاب نے عمران خان کی شوکت خانم کینسر ہسپتال کی تعمیر میں مدد کی تھی،وفاقی وزیر اطلاعات و نشریات و قومی ورثہ سینیٹر پرویز رشید کا بیان</headline>
<body>اسلام آباد ۔ 20ستمبر (اے پی پی) وفاقی وزیر اطلاعات و نشریات و قومی ورثہ سینیٹر پرویز رشید نے کہا ہے کہ وزیراعظم میاں محمد نواز شریف اور وزیراعلیٰ پنجاب میاں محمد شہباز شریف نے پاکستان تحریک انصاف کے سربراہ عمران خان کی شوکت خانم کینسر ہسپتال کی تعمیر میں مدد کی تھی۔ ہفتہ کو اپنے ایک بیان میں وفاقی وزیر نے کہا کہ نواز شریف نے 1990ء میں کینسر ہسپتال کیلئے مفت پلاٹ الاٹ کیا تھا جبکہ شہباز شریف نے وزیراعلیٰ پنجاب کی حیثیت سے ہسپتال تک رابطے کیلئے پختہ سڑک تعمیر کی تھی۔ مزید برآں پاکستان مسلم لیگ (ن) کی حکومت نے کینسر ہسپتال کیلئے بیرون ملک سے درآمد کیے گئے سامان پر ڈیوٹیز بھی معاف کردی تھیں۔</body>
</COUNTER_document>
