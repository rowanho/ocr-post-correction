<?xml version="1.0" encoding="UTF-8" standalone="no"?>
<COUNTER_document classification="ND" domain="national" filename="0316p.xml" newsdate="25.11.14" newspaper="jang" noofwordswithSWR="308" totalnoofsentences="16" totalnoofwords="491">
<headline>جسٹس جمالی 5دسمبرسے قائم مقام چیف الیکشن کمشنر نہیں ہونگے،سپریم کورٹ عدالت عظمی کا چیف الیکشن کمشنرتقری کیس میں حکومت کو مزید مہلت دینے سے انکار ،اپوزیشن لیڈر بیمار اور ملک سے باہر ہیں ،حکومت چیف الیکشن کمشنرکی تعیناتی کیلئے مخلصانہ کوششیں کر رہی ہے،اٹارنی جنرل معاملہ لٹکا یا جا رہا ہے،قائد حزب اختلاف سے فون پر بھی مشاورت ہو سکتی تھی ۔ہو سکتا ہے اپوزیشن لیڈر کی واپسی ہوا اور وزیر اعظم دورے پر چلے جائیں،چیف جسٹس کے ریمارکس،سماعت یکم دسمبر تک ملتوی</headline>
<body>اسلام آباد(نیوز ایجنسیاں)چیف جسٹس آف پاکستان جسٹس ناصر الملک نے حکومت کو مستقل چیف الیکشن کمشنرکیلئے 5تک کی مہلت دیتے ہوئے قائم مقام چیف الیکشن کمشنرانور ظہیر جمالی کی خدمات کو واپس لینے حکم نامہ جاری کر دیا ہے۔پیر کو سپریم کورٹ کی جانب سے جاری اعلامیہ میں کہا گیا کہ حکومت 5دسمبر تک مستقبل چیف الیکشن کمشنر کی تقری کرے بصورت دیگر سپریم کورٹ کی جانب سے دی گئی حتمی تاریخ پر چیف جسٹس کے احکامات موثر ہو جائیں گے اور جسٹس انور ظہیر جمالی کی خدمات الیکشن کمیشن سے لے کر واپس سپریم کورٹ منتقل ہوجائیں گی۔چیف جسٹس کے اس فیصلے سے الیکشن کمیشن کو بھی باضابطہ طور پر آگاہ کر دیا گیا ہے۔اس سے قبل چیف جسٹس ناصر الملک کی سر براہی میں 3رکنی بنچ نے نے چیف الیکشن کمیشن کی تقرری سے متعلق کیس کی سماعت کی۔اس موقع پر اٹارنی جنرل سلمان اسلم بٹ نے موقف اختیار کیا کہ اپوزیشن لیڈر بیمار ہیں اور ملک سے باہر ہیں جبکہ حکومت چیف الیکشن کمشنرکی تعیناتی کیلئے مخلصانہ کو ششیں کر رہی ہے اور چاہتی ہے کہ اس عہدے کیلئے تمام جماعتوں کے درمیان اتٖفاق رائے قائم کیا جائے۔انہوں نے عدالت سے استدعاکی کہ چیف الیکشن کمشنر کی تعیناتی کے لئے مزید قوت دیا جائے۔جس پر چیف جسٹس آف پاکستان جسٹس ناصر الملک نے ریمارکس دیتے ہوئے کہا کی مستقل چیف الیکشن کمشنر کی تقرری کا معاملہ لٹکایا جا رہا ہے حکومت چاہتی تو قائد حزب اختلاف سے فون پر بھی مشاورت کر سکتی تھی۔کافی وقت دیا مزید وقت نہیں دینگے ۔ہو سکتا ہے قائد دورے پر باہر چلے جائیں جبکہ جسٹس گلزار احمد نے ریمارکس دیتے ہوئے کہا کہ حکومت چاہے تو معاوضہ ایک دن میں ہی حل ہو سکتا ہے۔حکومت کو اضافی ایک گھنٹہ بھی نہیں دے سکتے۔اگر مخلصانہ کو شش کی گئی ہے تو اس کا ریکارڈ عدالت میں پیش کریں ۔عدالت نے قرار دیا کہ قائم مقام چیف الیکشن کمشنرجسٹس انور ظہیر جمالی اضافی خدمات پیش کر رہے ہیں ۔عدالت نے مختصر سماعت کے بعد یکم دسمبر تک کیلئے سماعت ملتوی کر دی۔واضح رہے کہ سابق چیف الیکشن کمشنرفخرالدین جی ابراہیم کے استعفے کے بعد گزشتہ ایک سال سے چیف الیکشن کمشنر کا آئینی عہدہ خالی ہے جس پر قائم مقام چیف الیکشن کمشنرکا تور کیا گیا تھا تاہم اب سپریم کورٹ کو مہلت کے بعد حکومت کے پاس مستقل چیف الیکشن کمشنرکی تقرری کیلئے 11دن کا قوت ہے جس میں چیف الیکشن کمشنر کی تقرری کو لازم قرار دیا گیا۔</body>
</COUNTER_document>
