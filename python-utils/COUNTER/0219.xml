<?xml version="1.0" encoding="UTF-8" standalone="no"?>
<COUNTER_document classification="PD" domain="business" filename="0219.xml" newsdate="24.09.14" newspaper="APP" noofwordswithSWR="162" totalnoofsentences="8" totalnoofwords="208">
<headline>سونا تیزابی فی 10 گرام اور فی تولہ کی قیمتوں میں 85 روپے اور 100 روپے کی کمی</headline>
<body>کراچی ۔ 24 ستمبر (اے پی پی) صرافہ مارکیٹ میں سونے کی قیمتوں میں مندی کا رجحان رہا۔ بدھ کو سونا تیزابی فی 10 گرام اور فی تولہ کے بھاؤ میں بالترتیب 85 روپے اور 100 روپے کی کمی رونماء ہوئی۔ آل سندھ صراف ایسوسی ایشن کے مطابق صرافہ مارکیٹوں میں سونا تیزابی فی 10 گرام گذشتہ کاروباری روز کی قیمت 40 ہزار 842 روپے سے کم ہو کر 40 ہزار 757 روپے اور فی تولہ کے بھاؤ 47 ہزار 650 روپے سے کم ہو کر 47 ہزار 500 روپے رہ گئی۔ بین الاقوامی مارکیٹ میں بھی سونے کی قیمت 11 ڈالر کی مندی سے 1 ہزار 221 ڈالر فی اونس پر بند ہوئی۔ مقامی مارکیٹوں میں 22 قیراط سونے کی قیمت 37 ہزار 439 روپے سے کم ہو کر 37 ہزار 360 روپے ریکارڈ کی گئی۔ صراف ایسوسی ایشن نے مزید بتایا کہ صرافہ مارکیٹوں میں چاندی تیزابی فی 10 گرام گذشتہ کاروباری روز کے بھاؤ 630 روپے اور فی تولہ کی قیمت 735 روپے پر مستحکم رہی جبکہ بین الاقوامی مارکیٹ میں چاندی فی 10 گرام کی قیمت 17.93 ڈالر سے کم ہو کر 17.75 ڈالر رہ گئی</body>
</COUNTER_document>
