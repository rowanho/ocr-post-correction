<?xml version="1.0" encoding="UTF-8" standalone="no"?>
<COUNTER_document classification="PD" domain="national" filename="0561.xml" newsdate="07.05.15" newspaper="INP" noofwordswithSWR="275" totalnoofsentences="9" totalnoofwords="469">
<headline>عمران خان کی طرف سے میڈیا کو دکھائے گئے کاغذ کا این اے 122کی رپورٹ سے کوئی تعلق نہیں، رپورٹ سربمہر ہے ،اسے ٹربیونل سے پہلے کوئی نہیں دیکھ سکتا ، فرانزک رپورٹ ایک ہفتے میں ٹربیونل کو جمع کرا دی جائے گی، عمران خان کو   ملاقات کی کوئی دعوت نہیں دی</headline>
<body>اسلام آباد (آئی این پی) چیئرمین نادرا عثمان مبین نے کہا ہے کہ عمران خان کی طرف سے میڈیا کو دکھائے گئے کاغذ کا رپورٹ سے کوئی تعلق نہیں،این اے 122کی رپورٹ میں تاخیر کا تاثر درست نہیں، حتمی رپورٹ سربمہر ہے ،اسے ٹربیونل سے پہلے کوئی نہیں دیکھ سکتا ، فرانزک رپورٹ ایک ہفتے میں ٹربیونل کو جمع کرا دی جائے گی، ہم نے عمران خان کو ملاقات کی کوئی دعوت نہیں دی، میڈیا سے معلوم ہوا کہ عمران خان ہیڈکوارٹر زآ رہے ہیں۔ وہ بدھ کو وزیر داخلہ چوہدری نثار علی خان سے ملاقات کے بعد پریس کانفر نس سے خطاب کررہے تھے ۔وفاقی وزیر داخلہ چوہدری نثار علی خان سے ملاقات میں چیئرمین نادرا نے انہیں عمران خان سے ملاقات میں ہونے والی بات چیت اور میڈیا سے گفتگو میں عمران خان کی جانب سے دکھائے گئے کاغذات کے بارے میں آگاہ کیا۔ملاقات میں این اے 122میں انگوٹھوں کی تصدیق کے حوالے سے تبادلہ خیال کیا گیا اور چیئرمین نادرا نے عمران خان کی میڈیا سے متعلق گفتگو بارے بریفنگ دیتے ہوئے کہا کہ این اے 122سے متعلق رپورٹ پبلک ریکارڈ کا حصہ ہے اور ہم یہ رپورٹ الیکشن ٹربیونل کو جمع کرا چکے ہیں۔چوہدری نثار علی خان سے ملاقات کے بعد چیئرمین نادرا نے پریس کانفرنس کرتے ہوئے بتایا کہ عمران خان کو ہم نے ملاقات کی کوئی دعوت نہیں دی تھی ، ان کی نادرا ہیڈکوارٹر آنے کی اطلاع میڈیا سے ملی، یہاں آ کر عمران خان نے ہم سے حلقہ این اے 122کی فرانزک رپورٹ سے متعلق سوال پوچھا جس پر ہم نے انہیں بتایا کہ الیکشن ٹربیونل کی طرف سے ہمیں رپورٹ کی کوئی ڈیڈ لائن نہیں دی گئی،رپورٹ سربمہر ہے، ایک ہفتے کے اندر جمع کرا دی جائے گی۔عثمان مبین نے کہا کہ ہم ایس او پی کے تحت چلتے ہیں،نادرا قومی ادارہ ہے، اس پر دباﺅ نہ ڈالا جائے، ہم آزادانہ طور پر کام کر رہے ہیں، حکومت کی طرف سے ہم پر کوئی دباﺅ نہیں۔ انہوں نے کہا کہ عمران خان نے میرے جواب پر اطمینان کا اظہار کیا اور چلے گئے، اب ان کی طرف سے میڈیا پر دکھائے گئے کاغذ سے یہ تاثر دیا گیا ہے کہ یہ این اے 122 کی رپورٹ ہے جبکہ عمران خان کو کسی قسم کی رپورٹ نہیں دی گئی اور میڈیا کو عمران خان کی طرف سے دکھائے گئے کاغذات کا تعلق رپورٹ سے نہیں ہے، حتمی رپورٹ ٹربیونل سے پہلے کوئی نہیں دیکھ سکتا،فرانزک رپورٹ ایک ہفتے میں ٹربیونل کو جمع کرا دی جائے گی۔(اح</body>
</COUNTER_document>
