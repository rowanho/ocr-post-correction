<?xml version="1.0" encoding="UTF-8" standalone="no"?>
<COUNTER_document classification="PD" domain="business" filename="0310.xml" newsdate="16.09.14" newspaper="APP" noofwordswithSWR="125" totalnoofsentences="7" totalnoofwords="152">
<headline>سونا تیزابی فی 10 گرام اور فی تولہ کی قیمتوں میں استحکام رہا</headline>
<body>کراچی ۔ 16 ستمبر (اے پی پی) صرافہ مارکیٹ میں سونے کی قیمتوں میں استحکام رہا۔ آل سندھ صراف ایسوسی ایشن کے مطابق منگل کو صرافہ مارکیٹوں میں سونا تیزابی فی 10 گرام گذشتہ کاروباری روز کی قیمت 41 ہزار 57 روپے اور فی تولہ کے بھاؤ 47 ہزار 900 روپے پر برقرار رہے۔ تاہم بین الاقوامی مارکیٹ میں سونے کی قیمت 4 ڈالر کی تیزی سے 1 ہزار 240 ڈالر فی اونس پر بند ہوئی۔ مقامی مارکیٹوں میں 22 قیراط سونے کی قیمت 37 ہزار 635 روپے ریکارڈ کی گئی۔ صراف ایسوسی ایشن نے مزید بتایا کہ صرافہ مارکیٹوں میں چاندی تیزابی فی 10 گرام گذشتہ کاروباری روز کے بھاؤ 634.28 روپے اور فی تولہ کی قیمت 740 روپے پر مستحکم رہی جبکہ بین الاقوامی مارکیٹ میں چاندی فی 10 گرام کی قیمت 18.66 ڈالر پر بند ہوئی</body>
</COUNTER_document>
