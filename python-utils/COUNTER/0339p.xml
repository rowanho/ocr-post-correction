<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0339p.xml" newsdate="27.10.14" newspaper="express" noofwordswithSWR="238" totalnoofsentences="7" totalnoofwords="368">
<headline>ڈھاکہ ٹیسٹ :برتری پانے کا بنگلہ دیشی خواب ادھوراہ رہ گیا میزبان ٹائیگرز 254رنز بناکر آؤٹ ،مشفیق الرحیم ،محمود اور مومن الحق کی نصف سنچریاں  زمبابوین بولر تناشے پا نیانگرانے 5پلےئرز کو پویلین واپسی کی راہ دکھائی ،3رن آؤٹ ہو گئے</headline>
<body>ڈھاکا(اسپورٹس ڈیسک )پہلے ٹیسٹ میں زمبابوے پر بڑی سبقت کا بنگلہ دیشی خواب ادھورا رہ گیا،پوری ٹیم پہلی اننگز میں 254رنز پر ڈھیر ہو گئی ،میزبان ٹائیگرز کو صرف 14رنز کی معمولی برتری ہی حاصل ہو پائی ،مشفیق الرحیم ،محمود اللہ اور مومن الحق میں کوئی بھی اپنی ففٹی کو بڑی اننگز میں نہیں ڈھال پایا،تناشے پانیا نگرانے 5 کھلاڑیوں کو آؤٹ کیا،تین آؤٹ ہوئے ،جواب میں زمبابوین سائیڈ نے بغیر کسی نقصان کے 5رنز جوڑ لیے ۔تفصیلات کے مطابق زمبابوے کو پہلی باری میں 240رنز پر محدود کرنے کے بعد بنگلہ دیشی ٹیم کو امید تھی کہ وہ بڑا اسکور بنا کر حریف سائیڈ کو دباؤ میں لانے کی کوشش کرے گا لیکن اوپنر زکے بری طرح ناکام ہونے کے بعد ٹیم ایسی گھبرائی کہ مڈل آرڈر کی جانب سے سنبھالا دینے کی کوششوں کے باوجود بڑی لیڈ نہیں لے پائی،تمیم اقبال تو پہلے ہی روز پانچ رنز پر آؤٹ ہو گئے تھے ،دوسرے دن کی صبح شمسالرحمان نے بھی واپس جانے میں دیر نہیں لگائی،انھیں بھی پانیانگرانے میدان بدر کیا،8رنز پر ان کا کیچ چگمبرا کے ہاتھوں میں محفوظ ہوا،مومن الحق اور محمود اللہ اسکور کو 92تک لے گئے اور پھر خود ہی غیر ذمہ داری سے اپنی جوڑی کو توڑ ڈالا ،53رنز پر سکندر رضا کی تھر و پر مومن رن آؤٹ ہو گئے،محمداللہ نے اب کپتان مشفیق الرحیم کے ہمراہ اسکور کو178تک پہنچایا۔خود انھوں نے سکندر رضا کی گیندپر ایل بی ڈبلیو ہونے سے قبل 63رنز اسکور کیے،شیواگاٹا ہوم (14)کمونگوزی کی گیند پر چگمبرا کا کیچ بنے ۔مشفیق بھی بڑی اننگز کی حسرت لیے میدان سے باہر گئے،64کے انفرادی اسکور پر ان کا شکار بھی پانیا نگرا نے کھیلا جبکہ کیچ ایروائن نے اپنے ہاتھوں میں محفوظ کیا۔تاج الاسلام (19)بھی پانیانگرا کی گیند پر بولڈ ہوئے جبکہ ان کی پانچویں وکٹ الامین حسین (9)بنے۔انھوں نے 23اوورز میں 59رنز دے کر 5وکٹیں لیں ،جواب میں زمبابوے نے بغیر کسی نقصان کے 5رنز بنائے جبکہ خسارہ کم کرنے کیلیے صرف 9رنز اور درکار ہیں۔</body>
</COUNTER_document>
