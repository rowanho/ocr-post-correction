<?xml version="1.0" encoding="UTF-8" standalone="no"?>
<COUNTER_document classification="PD" domain="foreign" filename="0191p.xml" newsdate="20.09.14" newspaper="daily_dunya" noofwordswithSWR="112" totalnoofsentences="7" totalnoofwords="182">
<headline>گنی:ایبولا وائرس کے خلاف آگہی ٹیم پر حملہ، 8ارکان قتل  ارکان کی لاشیں پرائمری سکول سے ملیں،پولیس نے 6افراد کو گرفتار کر لیا،تفتیش شروع</headline>
<body>کوناکرے(نیوز ایجنسیاں) افریقی ملک گنی کے جنوب مشرقی حصے میں ایبولا وائرس کے خلاف آگہی فراہم کرنے کیلئے جانے والی ٹیم کے 8ارکان کو مقامی افراد نےحملہ کر کے قتل کر دیا۔ذرائع کے مطابق مقتول ارکان کی لاشیں ایک پرائمری سکول سے ملی ہیں اور ان میں سے تین افراد کو ذبح کیا گیا تھا۔پولیس نے 6افراد کو گرفتار کر کےتفتیش شروع کردی ہے۔حکومت کی جانب سے جاری بیان میں کہا گیا ہے کہ فوری طور پر معلوم نہیں ہوسکا کہ مقامی افرادنے کس بات پر مشتعل ہو کر ٹیم پر حملہ کیا۔قبل ازیں اقوام متحدہ کی سکیورٹی کونسل نےایبولا وائرس کوعالمی امن اور سکیورٹی کیلئے خطرہ قرار دیتے ہوئے تمام ممالک پر زور ڈالا کہ وہ اس سلسلے میں زیادہ سے زیادہ وسائل فراہم کریں۔سکیورٹی جنرل بان کی مون نے کہا کہ وائرس کے خلاف ایک بے مثال بین الاقوامی کاروائی کی ضرورت ہے،انہوں نے اقوام متحدہ کا ہنگامی مشن قائم کرنے کا اعلان بھی کیا۔</body>
</COUNTER_document>
