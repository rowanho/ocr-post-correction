<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0334p.xml" newsdate="22.10.14" newspaper="express" noofwordswithSWR="287" totalnoofsentences="11" totalnoofwords="405">
<headline>ٹیسٹ رینکنگ میں 3درجے چھلانگ لگانے کیلیے آسٹریلیا پر کلین سوئپ فتح درکار ،ڈراپرپانچویں نمبر پر براجمان ہو جائیگی یونس خان کے پاس دوبارہ ٹاپ 10بیٹسمینوں میں واپسی کا موقع ،مصباح کوبھی بیٹ سے گرد جھاڑنے پر انعام مل جائے گا</headline>
<body>دبئی(اسپورٹس ڈیسک)پاکستانی ٹیم للچائی نظروں سے تیسری پوزیشن کو دیکھنے لگی،آسی سی ٹیسٹ رینکنگ میں ایک ساتھ تین درجے چھلانگ لگانے کیلیے آسٹریلیا پر کلین سوئپ فتح درکار ہو گی ،2میچز کی سیریز 1-1سے برابر کر دی تب بھی چھٹے نمبر پر موجودگرین کیپس روایتی حریف بھارت نے پانچویں پو زیشن چھین سکتے ہیں،یونس خان کے پاس دوبارہ ٹاپ 10بیٹسمینوں میں واپسی کا موقع مو جود ہے،مصباح بھی بہتری پا سکتے ہیں۔تفصیلات کے مطابق پاکستان اور آسٹریلیا کے درمیان 2ٹیسٹ کی سیریز کا اغاز بدھ سے دبئی مایں ہو رہا ہے،گرین کیپس کے پاس یک بار پھرٹیسٹ رینکنگ میں تیسری پوزیشن پر حق جتانے کا سنہری مو قع موجود ہے مگر اس کیلیے حریف کو چاروں شانے چت کرنا ہوں گے۔اس وقت یکساں 96پوائینٹس کے باوجود بھارت اعشاریائی پوائنٹس میں معمولی برتری پانچویں اور پاکستان چھٹے نمبر پر ہے۔اگر گرین کیپس آسٹریلیا کیخلاف سیریز میں 2-0 سے کامیابی حاصل کرتے ہیں تو تیسرے نمبر پر پہنچ جائینگے،یوں کینگروز سے فاصلہ صرف 12پوائنٹس رہ جائیگا۔اگر پاکستان کی فتح کا تناسب 1-0رہا تو چوتھی پوزیشن حاصل ہوگی جبکہ سری لنکا اور بلو کیپس کو ایک ایک زینہ نیچے اترنا پڑیگا۔دونوں ٹیموں کے درمیان سیریز 1-1سے برابر بھی رہی تو بھی پاکستان پڑوسی حریف بھارت کو چھٹے نمبر پر دھکیل کر خود پانچویں پوزیشن سنبھال لے گا۔2میچز کی اس سیریز میں پلےئرز کے پاس بھی اپنی رینکنگ بہتر بنانے کا موقع موجود ہے،اس وقت کپتان مصباح الحق دسویں جبکہ یونس خان 11ویں نمبر پر موجود ہیں ،دونوں کے درمیاں صرف تین ریٹنگ پوائنٹس کا فرق ہے،اچھی پرفارمنس یونس کی ٹاپ ٹین میں واپسی کا سبب بن سکتی ہے جبکہ مصباح کو اس فہرست میں شامل رہنے کیلیے چار اننگز میں اچا اسکور کرنا ہو گا۔ٹاپ 20بیٹسمینوں میں ان دونوں سینئرز کے سوا اور کوئی پاکستانی بیٹسمیں ن شامل نہیں تاہم اسد شفیق (24)اور اظہر علی (26) بڑی اننگز سے بڑی جست لگا سکتے ہیں۔ٹاپ بیٹسمیں کمار سنگاکارا جبکہ بولرز میں پہلے نمبر پر ڈیل اسٹین ہیں ،سعید اجمل10، جنید خان16،عبدالرحمان 17 ویں نمبر پر موجود ہیں ۔ادھر آخری دسویں نمبر پر موجود بنگلہ دیش 25اکتوبر سے زمبابوے کیخلاف شروع ہونے والی 3ٹیسٹ میچز کی سیریز میں کلین سوئپ سے حریف سائیڈ سے نویں پوزیشن چھین سکتا ہے۔</body>
</COUNTER_document>
