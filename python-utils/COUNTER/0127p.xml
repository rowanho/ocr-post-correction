<?xml version="1.0" encoding="UTF-8" standalone="no"?>
<COUNTER_document classification="PD" domain="foreign" filename="0127p.xml" newsdate="13.08.14" newspaper="daily_islam" noofwordswithSWR="160" totalnoofsentences="7" totalnoofwords="257">
<headline>سفیر کو بانا کہنے پر اسرائیل نے برازیل سے معافی مانگ لی  صہیونی صدر کا برازیلی ہم منصب کو فون ، دفتر خارجہ کے ترجمان کے ریمارکس پر معذرت خواہی ترجمان کے ریمارکس اسرائیلی عوام کے جذبات کی نمائندگی نہیں کرتے ،صہیونی صدر ، ڈیلمار اوسیف کا تحمل کا مشورہ</headline>
<body>برازیلیہ(مانیٹرنگ ڈیسک ) اسرائیلی صدر ریوین ایولین ترجمان اسرائیلی وزارت خارجہ کے نازیبا ریمارکس پر برازیل سے معافی مانگ لی ۔اسرائیلی وزارت خارجہ کے ترجمان نے برازیلی سفیر کو سفارتی بونا قرار دیا تھا۔غیر ملکی ذرائع ابلاغ کے مطابق اسرائیلی ترجمان نے یہ ریمارکس پچھلے ماہ اس وقت دیے تھے برازیل نے غزہ پر اسرائیلی بمباری پر تنقید کی تھی اور اپنے سفیر کو اسرائیل سے واپس بلا لیا تھا ،اسرائیلی صدر نے برازیل کے صدر ڈلماراوسف سے فون پر بات کرتے ہوئے اسرائیلی ترجمان کے ریمارکس پر معافی مانگی اور کہا یہ ریمارکس اسرائیلی عوام کے جذبات کی نمائندگی نہیں کرتے ہیں۔اس سے پہلے برازیلین صدر کے دفتر کی طرف سے اسرائیلی ریمارکس پر کہا گیا تھا کہ اس سے بہت برا ماحول پیدا ہو جاتا ہے اس لیے محتاط رہنا چاہئے۔برازیلی صدر ڈلماراوسف کے دفتر کے مطابق برازیل نے اسرائیل پر راکٹ حملوں کے حوالے سے اپنے تاریخی موقف کا اعادہ کرتے ہوئے اسرائیل اور فلسطین کو بقائے باہمی کے اصولوں کے تحت ایک داسرے کی خود مختاری کو برداشت کرنے کا مشورہ دیا۔ واضح رہے لاطینی امریکا کے ممالک نے بطور خاص غزہ پر اسرائیلی بمباری کی مذمت کی اور عام شہریوں کی شہادتوں کو انسانی حقوق کی خلاف ورزی قرار دیا ۔</body>
</COUNTER_document>
