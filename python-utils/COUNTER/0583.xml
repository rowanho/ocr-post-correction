<?xml version="1.0" encoding="UTF-8" standalone="no"?>
<COUNTER_document classification="WD" domain="national" filename="0583.xml" newsdate="28.10.14" newspaper="APP" noofwordswithSWR="150" totalnoofsentences="4" totalnoofwords="214">
<headline>سپریم کورٹ نے اسلام آبادکچہری واقعہ کے حوالے سے وزارت داخلہ کی رپورٹ رجسٹرارآفس اور فریقین کے وکلاکو فراہم کرنے کی ہدایت</headline>
<body>اسلام آباد ۔28 اکتوبر (اے پی پی)سپریم کورٹ نے اسلام آبادکچہری واقعہ کے حوالے سے مقدمہ کی سماعت 12 نومبرتک ملتوی کرتے ہوئے ڈپٹی اٹارنی جنرل کوہدایت کی ہے کہ اسلام آباد کچہری میں فائرنگ اور بم دھماکے کے متعلق وزارت داخلہ کی رپورٹ رجسٹرارآفس اور فریقین کے وکلاکو فراہم کی جائے ۔منگل کوچیف جسٹس ناصر الملک کی سربراہی میں تین رکنی بینچ نے ایف ایٹ کچہری میں فائرنگ اور دھماکے سے متعلق از خود نوٹس کیس کی سماعت کی، اس موقع پر ڈپٹی اٹارنی جنرل نے واقعہ کے حوالے سے وزارت داخلہ کی رپورٹ عدالت میں جمع کروائی جس پرعدالت نے ڈپٹی اٹارنی جنرل کوہدایت کی کہ اس رپورٹ کی نقول رجسٹرار آفس اور فریقین کے وکلا ء کو دی جائے عدالت نے مزید ہدایت کی کہ فریقین کے وکلاء کو جسٹس شوکت عزیز کی سربراہی میں بننے والے کمیشن کی رپورٹ بھی فراہم کی جائے تاکہ وہ دونوں رپورٹس کاجائزہ لے کراپنا مدعا بیان کر یں عدالت نے متعلقہ حکام سے اسلا�آباد کچہری سانحے میں زخمی ہونے والے وکلاء رائے اظہر اور عاصم مختار کے علاج معالجے کی سہولیات سے متعلق رپورٹ طلب کرتے ہوئے مزید سماعت ملتوی کر دی۔</body>
</COUNTER_document>
