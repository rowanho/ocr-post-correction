<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0231p.xml" newsdate="29.09.14" newspaper="express" noofwordswithSWR="208" totalnoofsentences="4" totalnoofwords="284">
<headline>ایشین گیمز مینز کرکٹ:نیپال اورملائیشیا کی کوارٹر فائنل میں رسائی چین کیخلاف فاروق 14رنز کے عوض 4 وکٹیں لے اڑے،مالدیپ کو بھی شکست کا سامنا پہلےکوارٹر فائنل میں ہانگ کانگ کا ملائیشیا سے ٹاکرا،نیپال اور افغانستان بھی آمنے سامنے</headline>
<body>ائنچیون(اسپورٹس ڈیسک)ایشین گیمز مینز کرکٹ ٹورنامنٹ میں نیپال اور ملائیشیا نے مسلسل دوسری فتوحات کی بدولت کوارٹر فائنل میں رسائی حاصل کر لی،پہلاکوارٹر فائنل منگل کو ہانگ کانگ اور ملائیشیاکے درمیان ہوگا جبکہ بدھ کو تیسرے راونڈ 8 مقابلے میں نیپال کی ٹیم افغان چیلنج کا سامنا کرےگی۔تفصیلات کے مطابق 17ویں ایشین گیمز کےمینز کرکٹ ایونٹ میں نیپال اور ملائیشیا نے مسلسل دوسری فتوحات کی بدولتکوارٹر فائنل میں جگہ بنالی،بنگلہ دیشی ٹیم اعزازکا دفاع کررہی ہے، اتوار کو منعقد گروپ ،بی، میں نیپال نے مالدیپ کو7 وکٹ سے مات دے دی ،ناکام سائیڈ کیلیے ٹاس جیت کر بیٹنگ کر نے کا فیصلہ بھیانک ثابت ہوا اور پوری ٹیم 18.5 اوورز میں 53رنز پر ڈھیر ہو گئی،شاہ فراز جلیل 12اور مویا تھ غنی 11رنز کے ساتھ انفرادی اسکور کو دہر ے ہندسے میں پہنچانے والے دوپلئرز بنے،بھون کھار کی،شکتی گوشان اور ساگرپن نے 2,2وکٹیں لیں،ورلڈ ٹی 20میں متاثر کن پرفارمنس پیش کرنیوالی نیپال کی ٹیم نے آسان ہدف14.2اوورز میں 3وکٹ کھو کر حاصل کر لیا،اوپنر سبھاش کھاکوریل نے39گیندوں پر27رنز ناٹ آوٹ بنا ئے،شرویسا کر 6پر ناٹ آوٹ رہے ،کپتان پارس کھاڈ کا 15رن بنا کر میدان بدر ہوئے ۔دوسری جانب گروپ اےمیں ملائیشیا نے چین کو9 وکٹ سے آوٹ کلاس کردیا،چینی ٹیم مقررہ 20اوورز میں 7 وکٹ پر 56رنز ہی جوڑپائی ،سونگ یانگ یانگ 29رنز بنا کر نمایاں رہے،فاروق حاکمین14رنز دیکر 4کھلاڑیوں کو پو یلین واپس چلتا کیا،ملائیشیا نے9 اوورز میں محض ایک وکٹ کے نقصان پر حاصل کر لیا،سوہان32اور امین الدین 14پر ناٹ آوٹ رہے۔</body>
</COUNTER_document>
