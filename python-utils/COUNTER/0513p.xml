<?xml version="1.0" encoding="UTF-8" standalone="no"?>
<COUNTER_document classification="ND" domain="national" filename="0513p.xml" newsdate="04.10.14" newspaper="nawa-e-waqt" noofwordswithSWR="422" totalnoofsentences="25" totalnoofwords="649">
<headline>آئی ایم ایف سے ایک ارب 10کروڑ ڈالر دسمبر میں مل جائینگے: اسحاق ڈار</headline>
<body>اسلام آباد/ واشنگٹن (نمائندہ خصوصی/ ایجنسیاں) پاکستان کو آئی ایم ایف سے قرض کی دو اقساط کی شکل میں ایک ارب 10کروڑ ڈالر دسمبر میں مل جائیں گے۔ آئی ایم ایف پروگرام کے تحت چوتھے اور پانچویں جائزہ کو ملا کر آئندہ ماہ کیا جائیگا اور اس سلسلے میں بات چیت نومبر میں دبئی میں ہوگی۔ وفاقی وزیر خزانہ اسحاق ڈار نے واشنگٹن میں اخبار نویسوں سے گفتگو کرتے ہوئے بتایا عالمی بنک اور آئی ایم ایف کے مشترکہ اجلاس کے دوران انہوں نے 44 اجلاس منعقد کئے ہیں۔ وزیر خزانہ سے عالمی بنک جنوبی ایشیا ریجن کے نائب صدر145 ایرانی وزیر خزانہ145 موڈیز145 سٹینڈرڈ اینڈ پور اور فچ ریٹنگ اور اداروں کے وفود نے الگ الگ ملاقاتیں کیں۔ وزیر خزانہ نے کاسا 1000 معاہدہ کے طے کرانے میں عالمی بینک کے کردار کی تعریف کی۔ انہوں نے آپریشن ضرب عضب اور حالیہ سیلاب کے متاثرین کے بارے میں بتایا جب نقصانات کے ازالہ کی رپورٹ تیار ہوجائے گی تو حکومت ڈونرز اداروں اور دوست ممالک کی پیشکشوں پر غور کرے گی۔حکومت اصلاحات کررہی ہے اور ایس آر اوز ختم کئے ہیں۔ ایران کے وزیر خزانہ سے ملاقات میں اتفاق کیا گیا پاک ایران مشترکہ وزارتی کمشن کا اجلاس جلد اسلام آباد میں منعقد کیا جائے گا۔گیس پائپ لائن منصوبے اور بجلی کی درآمد کے معاملات اجلاس میں سرفہرست رکھے جائیں گے۔ موڈیز145 سٹینڈرڈ اینڈ پور اور فچ کے وفود سے ملاقاتوں میں وزیر خزانہ نے ملک کی معاشی صورتحال پر روشنی ڈالی۔ ریٹنگ اداروں کے نمائندوں نے کہا پاکستان سے انتہا پسندی ختم ہوجائے تو پاکستان سرمایہ کی مارکیٹ کا بہترین مرکز بن جائے گا۔ وزیرخزانہ نے کہا امریکہ نے واضح کیا ہے حالیہ ڈرون حملے افغانستان کی حدود میں ہورہے ہیں اور پاکستانی سرحدوں میں کوئی ڈرون حملہ نہیں کیا گیا اس حوالے سے آنے والی میڈیا اطلاعات درست نہیں۔ انہوں نے کہا پاکستان بجلی کی ضروریات کو پورا کرنے کے لئے دیامر بھاشا اور داسو ڈیم تعمیر کرے گا اور اس سے نہ صرف پانی محفوظ کرنے کی صلاحیت میں اضافہ ہوگا بلکہ سیلاب سے بچنے میں بھی مدد ملے گی۔ دورہ امریکہ کے دوران پاکستان اور افغانستان کے درمیان وسطی ایشیا سے بجلی کی سپلائی کے لئے 1.25 سینٹ فی کلو واٹ ٹرانزٹ فیس کا معاہدہ طے پاگیا ہے جو ایک سنگ میل کا درجہ رکھتا ہے۔ اس معاہدے سے کاسا 1000 منصوبے کے تحت افغانستان کے ذریعے وسطی ایشیائی ملکوں سے ایک ہزار میگا واٹ بجلی پاکستان لانے کی رفتار تیز تر ہوگی۔ وزیر خزانہ نے کہا ہم ملک کی ترقی اور تجارت میں اضافے کے لئے کام کررہے ہیں۔ آپریشن ضرب عضب سے بے گھر ہونے والے افراد اور سیلاب متاثرین کی بحالی پر 46 ارب خرچ کئے جاچکے ہیں جبکہ حالیہ سیلاب سے متاثرین کی بحالی کے لئے 80 ارب روپے کی ضرورت ہے۔ شمالی وزیرستان میں آپریشن ضرب عضب کے مکمل ہونے کے بعد تعمیر نو کے لئے بھاری رقم کی ضرورت ہوگی۔ ان اخراجات کے لئے عالمی مدد کی کوئی باضابطہ اپیل نہیں کی تاہم اسلام آباد میں بڑے ڈونرز کے ساتھ اجلاس ہوا ہے جس میں ہونے والے نقصانات اور بحالی کا تخمینہ لگایا گیا۔ آن لائن کے مطابق عالمی بینک نے پاکستان کے اصلاحاتی ایجنڈے کیلئے امداد جاری رکھنے کا اعلان کیا ہے۔ جنوبی ایشیا کیلئے عالمی بنک کے نائب صدر ہیوریو فلپ نے وزیر خزانہ اسحاق ڈار سے ملاقات کی۔ اس موقع پر گفتگو کرتے ہوئے انہوں نے کہا عالمی بنک، داسو پن بجلی اور تربیلا پاور پراجیکٹ کیلئے تیزی سے فنڈز فراہم کرنا چاہتا ہے جبکہ نوائے وقت رپورٹ کے مطابق وزیر خزانہ اسحاق ڈار سے ملاقات کے دوران عالمی ریٹنگ ایجنسیوں نے کنٹرول لائن پر پاک بھارت کشیدگی پر اظہار تشویش کیا۔ اس موقع پر وزیر خزانہ نے کہا پاکستان صرف آئی ایم ایف کے پروگرام پر انحصار نہیں کر رہا۔ حکومت سیاسی بحران مذاکرات کے ذریعے حل کر لے گی۔</body>
</COUNTER_document>
