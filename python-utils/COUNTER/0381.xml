<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0381.xml" newsdate="21.12.14" newspaper="APP" noofwordswithSWR="114" totalnoofsentences="8" totalnoofwords="151">
<headline>کینرائے پیٹرز انجرڈ کیمار روچ کی جگہ ویسٹ انڈین ٹیسٹ سکواڈ میں شامل</headline>
<body>پورٹ الزبتھ ۔ 21 دسمبر (اے پی پی) ویسٹ انڈیز نے انجرڈ کیمار روچ کی جگہ لیفٹ آرم سیمر کینرائے پیٹرز کو ٹیسٹ سکواڈ میں شامل کر لیا ہے۔ فاسٹ باؤلر کیمار روچ جنوبی افریقہ کے خلاف سینچورین ٹیسٹ کے پہلے روز ٹخنے کی انجری میں مبتلا ہوگئے تھے۔ ذرائع ابلاغ کے مطابق ان کی انجری سنجیدہ نوعیت کی ہے اور وہ بحالی صحت کیلئے وطن واپس لوٹ گئے ہیں۔ ویسٹ انڈیز کرکٹ بورڈ نے ان کے متبادل کے طور پر 32 سالہ فاسٹ باؤلر کینرائے پیٹرز کو جنوبی افریقہ بھیجنے کا فیصلہ کیا ہے۔ کینرائے پیٹرز پہلی بار ٹیسٹ سکواڈ کا حصہ بنے ہیں۔ واضح رہے کہ جنوبی افریقہ اور ویسٹ انڈیز کے درمیان دوسرا ٹیسٹ 26 دسمبر سے پورٹ الزبتھ میں شروع ہوگا، جنوبی افریقہ کو تین میچوں کی سیریز میں 1-0 کی برتری حاصل ہے۔</body>
</COUNTER_document>
