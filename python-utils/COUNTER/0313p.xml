<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0313p.xml" newsdate="30.09.14" newspaper="express" noofwordswithSWR="256" totalnoofsentences="5" totalnoofwords="388">
<headline>چیمپئنز لیگ :لاہور لائنز کے لیے ’’کرو یا مرو ‘‘ کی صورتحال سیمی فائنل میں رسائی کیلیے آج پرتھ اسکور چرز کو بھاری مارجن سے کچلنا ہو گا</headline>
<body>بنگلور (اسپورٹس ڈیسک)چیمپئنز لیگ ٹوئینٹی 20میں لاہور لائنز کیلیے ’’کرو یا مرو‘‘کی صورتحال آگئی ،سیمی فائنلل تک رسائی کیلیے منگل کو پرتھ اسکعرچرز کو بھاری مارجن سے کچلنا ہے،بولنگ ایکشن کی رپورٹ ہونے کے باوجود محمد حفیظ کو قیادت کا حق ادا کرنا پڑے گا ،عمر اکمل اور سعد نسیم بھی توجہ کا مرکز ہونگے۔تفصیلات کے مطابق پاکستانی ڈومیسٹک چیمپئن ٹیم لاہور لائنز کولکتہ نائٹ رائیڈر ز کی دیوار گرانے میں ناکام رہی،چنئی سپر کنگز سے مقابلہ بارش کی نذر ہونے بعد جنوبی افریقی ڈلفنز کو بھاری مارجن سے شکست دینے کیلیے راہ ہموار کر لی تھی کہ رابی فرینکلن کی مار دھاڑ کے سبب بمشکل صرف 16رنز سے کامیابی حاصل ہوئی،دوسری جانب چنئی سپر کنگز نے 4میں سے 2میچز جیت کر 0.945کا بہتر رن ریٹ بھی حاصل کر رکھا ہے ،حفیظ الیون ایک فتح اور 0.255رن ریٹ کے ساتھ پیچھے ہے،منگل کو پرتھ اسکور چرز سے میچ میں بھاری مارجن سے کامیابی ہی کو لکتہ نائٹ رائیڈ رز کے ساتھ سیمی فائنل میں جگہ دلا سکتی ہے ۔گذشتہ میچ میں لاہور لائنز کے پیسرز رنز کی رفتار کو بریک لگانے میں ناکام رہے تھے ،اسپنرز کی کارکردگی اچھی رہی لیکن عدنان رسول کے بعدمحمد حفیظ کا بھی ایکشن رپورٹ کر کے وارننگ جاری کی جا چکی ،کپتان کو صرف بولنگ بلکہ بیٹنگ میں بھی کسی دباؤ کا اثر لیے بغیر بہتر پرفارم کرنا ہوگا ،اوپنر ناصر جمشید کی ناقص فارم کے پیش نظر احمد شہزاد پر ذمہ داری بڑھ گئی ،عمر اکمل اور سعد نسیم ایک بار پھر توجہ کا مرکز ہونگے،ڈولفنز کے مقابلے میں عمر صدیق کی جگہ آغا سلمان کو موقع دیا گیا تھا لیکن وہ صرف ایک رن بنا پا ئے ،مینجمنٹ کو انھیں مزید موقع دینے یا ڈراپ کرنے کا فیصلہ کرنا ہوگا ۔پرتھ اسکور چرز فتح کے مواقع گنوانے پر ٹورنا منٹ سے باہر ہو چکے ،ایشٹن ایگربیٹ اور بال دونوں سے کوئی کارنامہ نہ دکھا سکے ،انھیں ڈراپ کیا جا سکتا ہے،پیسر یاسر عرفات نے 6وکٹیں تو حاصل کیں مگر رنز بھی دل کھول کر دیے ،مچل مارش ایک میچ میں فتح گر اننگز کے سواصلاحیتوں کے زیادہ جو ہر نہیں دکھا سکے ،جارح مزاج بیٹسمین اس بار دھوم مچانے کیلیے بیتاب ہونگے۔</body>
</COUNTER_document>
