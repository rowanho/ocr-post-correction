<?xml version="1.0" encoding="UTF-8" standalone="no"?>
<COUNTER_document classification="PD" domain="foreign" filename="0143.xml" newsdate="21.08.14" newspaper="APP" noofwordswithSWR="103" totalnoofsentences="9" totalnoofwords="166">
<headline>کینیڈا میں طلباء و طالبات نے اسرائیلی مصنوعات کا بائیکاٹ کرنے کا اعلان کر دیا</headline>
<body>اوٹاوا ۔ 21 اگست (اے پی پی) کینیڈا میں طلباء و طالبات نے اسرائیلی مصنوعات کا بائیکاٹ کرنے کا اعلان کر دیا۔ اس امر کا اعلان کینیڈین فیڈریشن آف سٹوڈنٹس کے پلیٹ فارم سے کیا گیا ہے۔ یہ فیڈریشن کینیڈا کی جامعات اور کالجوں کے 3 لاکھ سے زائد طلباء و طالبات کی نمائندگی کرتی ہے۔ غزہ پر اسرائیلی مظالم کے خلاف سٹوڈنٹس فیڈریشن نے یہ فیصلہ اپنے سالانہ اجلاس میں کیا ہے۔ طلبہ نے اسرائیلی مصنوعات کے بائیکاٹ کیلئے پہلے جاری تحریک بی ڈی ایس کا ساتھ دینے کا اعلان ایک متفقہ قرارداد کی صورت میں کیا ہے۔ واضح رہے کہ اس قرارداد کی منظوری سے پہلے رواں ماہ کے دوران اسرائیل کے خلاف احتجاج بھی کیا گیا جس میں ہزاروں افراد شریک ہوئے تھے۔ اس احتجاج کے موقع پر وزیراعظم کینیڈا کی اسرائیل اور غزہ کے بارے میں پالیسی کے خلاف بھی غم و غصے کا اظہار کیا گیا</body>
</COUNTER_document>
