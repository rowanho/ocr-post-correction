<?xml version="1.0" encoding="UTF-8" standalone="no"?>
<COUNTER_document classification="WD" domain="foreign" filename="0142.xml" newsdate="21.08.14" newspaper="APP" noofwordswithSWR="142" totalnoofsentences="6" totalnoofwords="194">
<headline>قاہرہ ، معزول صدرحسنی مبارک کے سابق وزیر اور ان کی بیٹی کو  بدعنوانی کے الزام میں 15 سال قید، 522 ملین پاونڈ جرمانے کی سزا کا حکم</headline>
<body>قاہرہ ۔ 21 اگست (اے پی پی) مصر کی ایک عدالت نے معزول صدرحسنی مبارک دور کے ایک وزیررشید محمد رشید کو اس کی عدم موجودگی میں بدعنوانی کے الزام میں 15 سال قید اور ان کی بیٹی کو 522 ملین پاونڈ جرمانے کی سزا کا حکم سنایا ہے۔ ذرائع ابلاغ کے مطابق محکمہ انسداد بدعنوانی کے معاون وزیر ایڈوکیٹ ابراہیم نے کہاکہ سابق وزیر صنعت وتجارت اوران کی بیٹی پربدعنوانی کا الزام تھا اس الزام کی تحقیقات کیلئے سپریم کورٹ میں مقدمہ دائر کیاگیا چونکہ ملزمان بیرون ملک فرارہوگئے ہیں اس لئے معاملہ فوجداری عدالت کو بھجوادیا گیا تھا۔ انہوں نے مزید کہاکہ دونوں باپ بیٹی پر 50 کروڑ پاونڈ کی رقم خورد برد اور خفیہ طریقے سے بیرون ملک قبرص منتقل کرنے کا الزام تھا ۔ سزا پانے والے دونوں مفرورباپ بیٹی کی گرفتاری کیلئے انٹرپول سے مدد طلب کی ہے اور انٹرپول سے مطالبہ کیاہے کہ وہ مطلوب سابق وزیر اوراس کی بیٹی کے جلد ازجلد گرفتاری کیلئے ریڈ وارنٹ جاری کرے</body>
</COUNTER_document>
