<?xml version="1.0" encoding="UTF-8" standalone="no"?>
<COUNTER_document classification="PD" domain="foreign" filename="0151.xml" newsdate="05.10.14" newspaper="APP" noofwordswithSWR="100" totalnoofsentences="8" totalnoofwords="165">
<headline>"رحم کریں" اور ہمارے بیٹے کو چھوڑ دیں،امریکی والدین کی داعش سے اپیل</headline>
<body>بغداد ۔ 05اکتوبر (اے پی پی) امریکہ کے مغوی شہری کے والدین نے داعش (دولت اسلامیہ ) سے اپنے بیٹے کی رہائی کی اپیل کی ہے۔ داعش کے شدت پسندوں نے امریکی شہری پیٹر کاسنگ کو گزشتہ سال شام سے اغوا کیا تھا۔ پیٹر کاسنگ یہاں بے گھر افراد کے لیے امدادی سرگرمیوں میں مصروف تھا۔دولت اسلامیہ کے شدت پسندوں کے ہاتھوں یرغمال بنائے گئے امریکی امدادی کارکن کے والدین نے اس تنظیم نے اپیل کی ہے کہ "رحم کریں" اور ان کے بیٹے کو چھوڑ دیں۔وسط مغربی امریکی ریاست انڈیانا میں ایڈ اور پاولا کاسنگ نے ایک وڈیو میں درخواست کی کہ ان کے 26 سالہ بیٹے پیٹر کاسنگ پر "رحم کریں" اور ان کے بیٹے کو چھوڑ دیں۔ انہوں نے کہا کہ 2012ء میں پیٹر نے شام کے پناہ گزینوں کے لیے ایک امدادی تنظیم بنائی تھی اور اسی سلسلے میں شام میں تھا جہاں سے اسے یرغمال بنالیا گیا۔</body>
</COUNTER_document>
