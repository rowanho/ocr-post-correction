<?xml version="1.0" encoding="UTF-8" standalone="no"?>
<COUNTER_document classification="PD" domain="showbiz" filename="0225p.xml" newsdate="27.09.14" newspaper="daily_waqt" noofwordswithSWR="131" totalnoofsentences="16" totalnoofwords="235">
<headline>شبانہ اعظمی کے انڈسٹری میں چالیس برس مکمل</headline>
<body>ممبئی(وقت نیوز)بالی وڈ کی اداکارہ شبانہ اعظمی کے انڈسٹری میں چالیس برس مکمل ہو گئے۔انڈوایشین نیوز سروس کے مطابق شبانہ اعظمی نے 1974میں فلم "انکور"سے شوبز میں قدم رکھا تھا۔ان کو شیام بینیگل نے اپنی فلم میں کام کرنے کا موقع دیا۔ان کا شمار متوازی سینما کی بہترین اداکاراؤں میں ہوتا ہے۔"شطرنج کے کھلاڑی" ،"ارتھ"،"سوامی"، "منڈی"،"معصوم"،"جنون"،"فقیرا"،"پرورش" ان کی بہترین فلموں میں شمار ہوتی ہیں۔اس بارے میں شبانہ نے کہا کہ مجھے خوشی ہے کے میں نے انڈسٹری میں چالیس برس مکمل کر لئے ہیں۔میں نے بہت سی فلموں میں کام کیا ہے اورشہرت بھی حاصل کی ہے۔میں نے اپنی پرفارمنس سے شائقین کی داد سمیٹی ہے۔میں نے اداکاری کے علاوہ فلاحی کام بھی کئے۔میں این جی او کے تحت فلاحی شوز بھی منعقد کرتی رہتی ہوں۔میں خواتین کے حقوق کے لئے آواز بلند کررہی ہوں۔میرے نزدیک اچھی فلمیں بنانے میں حکومت کا بہت اہم کردار ہوتا ہے کیونکہ حکومت فلمسازوں کو سہولیات پہنچاتی ہے تا کہ وہ مزید تفریحی فلمیں بنائیں۔انہوں نے خواتین کے بالی وڈ میں کام کرنے کے حوالے سے کہا کہ مجھے خوشی ہے کہ اب بالی وڈمیں بہت سی خواتین اچھا کام کر رہی ہیں۔میں نئے فنکاروں کی تعریف ضرور کروں گی۔اس وقت بہت سے نئے فنکار کام کر رہے ہیں جن کو وقت کے بدلنے سے بہت سے مواقع مل رہے ہیں اور اس میں سے کچھ فائدہ بھی اٹھا رہے ہیں۔</body>
</COUNTER_document>
