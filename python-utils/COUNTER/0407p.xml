<?xml version="1.0" encoding="UTF-8" standalone="no"?>
<COUNTER_document classification="WD" domain="national" filename="0407p.xml" newsdate="02.08.14" newspaper="nawa-e-waqt" noofwordswithSWR="171" totalnoofsentences="7" totalnoofwords="293">
<headline>اپردیر : سرحد پار سے آنے والے دہشت گردوں کا چوکیوں پر حملہ ناکام‘ 7 ہلاک‘ پاکستان کا افغانستان سے شدید احتجاج</headline>
<body>اسلام آباد، دیر (آن لائن+ این این آئی) سکیورٹی فورسز نے اپر دیر میں افغانستان سے آنے والے دہشت گردوں کے پاکستانی چیک پوسٹوں پر حملے کو ناکام بناتے ہوئے جوابی کارروائی میں 7 دہشت گردوں کو ہلاک کر دیا اور 9 افراد زخمی ہوئے۔ حکومتِ پاکستان نے اسلام آباد میں افغانستان کے ناظم الامور کو وزارتِ خارجہ میں طلب کرکے افغانستان کی سرحد پار کر کے دیر میں 70 سے 80 دہشت گردوں کے حملے کی شدید مذمت کرتے ہوئے ایسے واقعات کے سدباب کا مطالبہ کیا ہے۔ انہیں احتجاجی مراسلہ دیا گیا ہے۔ وزارتِ خارجہ کی طرف سے جاری کئے گئے بیان میں کہا گیا کہ افغان حکام پر ایک مرتبہ پھر یہ زور دیا گیا ہے کہ وہ افغان سرزمین سے پاکستان کے اندر گولہ باری اور پاکستان کی سرحد کے اندر گھس کر حملوں کے واقعات کے سدباب کے لئے موثر اقدامات کریں۔ قبل ازیں پاکستانی فوجی حکام نے کہا تھا کہ 70 سے 80 دہشت گردوں نے افغانستان کی طرف سے پاکستان کے علاقے دیر میں پاکستان افغان سرحد پر واقع پاکستانی سرحدی چوکی پر حملہ کیا جس کے جواب میں پاکستانی سکیورٹی فورسز کی کارروائی میں 7 دہشت گرد ہلاک ہو گئے۔ وزارت خارجہ کے بیان میں کہا گیا ہے کہ ’اس بات پر زور دیا گیا کہ ایک ایسے وقت میں جب پاکستان آپریشن ضربِ عضب کے نام سے دہشت گردوں اور ان کے ٹھکانوں کو ختم کرنے کے لئے ایک بہت بڑی کارروائی کر رہا ہے، افغان حکومت کی طرف سے تمام ممکنہ تعاون اور ایسے اقدامات کئے جانے چاہئیں کہ افغان سرحد کے اندر دہشت گردوں کے محفوظ ٹھکانے ختم ہو جائیں</body>
</COUNTER_document>
