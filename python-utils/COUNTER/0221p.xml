<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0221p.xml" newsdate="25.09.14" newspaper="express" noofwordswithSWR="195" totalnoofsentences="4" totalnoofwords="285">
<headline>ویمنز کرکٹ:پاکستان نے سیمی فائنل میں قدم رکھ دیے تھائی لینڈ کا سفر کوارٹر فائنل میں ناکامی پر تمام،بنگلہ دیش نے نیپال کو پچھاڑدیا</headline>
<body>ائنچیون(اسپورٹس ڈسک)ایشین گیمزویمنز کرکٹ میں پاکستان نے ابتدائی معرکہ جیت کر سیمی فائنل میں قدم رکھ دیے،دفاعی چمپئن اب جمعرات کو چین کے مقابل آئیں گے،دوسری فائنلسٹ ٹیم کا فیصلہ سری لنکا اور بنگلہ دیش کے میچ سے ہوگا،میڈلز مقابلے جمعے کو شیڈول ہیں۔تفصیلات کے مطابق کواررٹر فائنل میں پاکستان نے تھائی لینڈ کو 51رنز سے ہرادیا،بارش کے سبب مقابلہ 14اوورز فی اننگز تک محدود کر دیا گیا،ٹاس ہارنے کے بعد پہلے بیٹنگ کا موقع ملنے پر گرین شرٹس نے 5وکٹ پر 97رنز اسکور بورڈ پر سجائے،اوپنر مرینہ اقبال (6) اور جویریہ خان (0) کے ناکام رہنے پر نین عابدی 40 اور بسمہ معروف اور قنطیہ جلیل نے 16، 16 رنز بنا کر کچھ ہمت دکھائی،تھائی ٹیم مقررہ اوورز میں 7 وکٹ پر 46 رنز ہی اسکور کرسکی،نٹایابوچا تھم کے 17 رنز نمایاں رہے،دیگر کوئی پلیئر انفرادی اسکور کو دہرے ہندسے میں نہیں پہنچاپایا،اسماویہ اقبال نے 2 جبکہ سعدیہ یوسف،ثنامیر،قنطیہ جلیل اور نداڈار نے ایک ایک وکٹ اپنے نام کی۔دوسرے میچ میں بنگلہ دیش نے نیپال کو 81 رنز سے قابو کر لیا،ٹاس جیت کر بولنگ کا فیصلہ ناکام سائیڈ کیلیے گھاٹے کا سودا ثابت ہوا،فاتح الیون نے20اوورز میں 4وکٹ پر 107 رنز بنائے،اوپنر عائشہ رحمان نے 60 گیندوں پر 51 کی اننگز کھیلی،شہناز پروین 12اور لتاموندل 11رنز بنا کر نمایاں رہیں،حریف ٹیم نے 12وائیڈز سمیت 16رنز ایکسٹراز کی صورت میں دیے،سریتاماگر اور سیتا راناماگر نے 2,2 کھلاڑیوں کو پویلین چلتا کیا،نیپالی ٹیم 15.2 اوورز میں 26 رنز پر ڈھیر ہوگئ،سلمہ خاتون اور رومانہ احمد نے 3,3 جبکہ جہاں آرا عالم اور فہیمہ خاتون نے 2,2 پلیئرز کو میدان بدر کیا۔</body>
</COUNTER_document>
