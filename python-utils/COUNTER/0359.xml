<?xml version="1.0" encoding="UTF-8" standalone="no"?>
<COUNTER_document classification="PD" domain="showbiz" filename="0359.xml" newsdate="26.10.14" newspaper="APP" noofwordswithSWR="100" totalnoofsentences="11" totalnoofwords="146">
<headline>انیل کپور کا ہدایتکاری کے شعبہ میں قسمت آزمانے کا فیصلہ</headline>
<body>ممبئی ۔ 26اکتوبر (اے پی پی) بالی وڈ اداکار انیل کپور نے ہدایتکاری کے شعبہ میں قدم رکھ دیا۔ بھارتی ذرائع کے مطابق اداکار انیل کپور نے ہدایتکاری کے شعبہ میں قسمت آزمانے کا فیصلہ کیا ہے۔ اداکار اپنی فلم میں اپنے ہی بیٹے ہرش وردھان کو لیں گے ۔ یہ ان کے بیٹے ہرش وردھان کی دوسری فلم ہوگی۔ اس فلم کی پروڈیوسر انیل کپور کی بیٹی ریحا کپور ہونگی۔ ہرش وردھان کا پہلا فلمی پراجیکٹ مرزا ہے جس میں وہ اداکاری کررہے ہیں۔ اوم پراکاشی میرا نے انہیں اپنی فلم ’’ مرزا‘‘ سے لانچ کیا ہے تاہم بعض وجوہات کی بناء پر فلم کی عکسبندی نہیں ہوسکی ۔ فلم کی عکسبندی امریکا میں آئندہ ہفتہ سے شروع ہوگی۔ فلم کو مکمل کرنے کے بعد ہرش اپنے والد کی فلم کی عکسبندی کروائیں گے</body>
</COUNTER_document>
