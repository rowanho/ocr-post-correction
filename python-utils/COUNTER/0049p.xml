<?xml version="1.0" encoding="UTF-8" standalone="no"?>
<COUNTER_document classification="PD" domain="showbiz" filename="0049p.xml" newsdate="02.09.14" newspaper="daily_dunya" noofwordswithSWR="131" totalnoofsentences="9" totalnoofwords="210">
<headline>امیتابھ بچن کے ٹوئٹر پر مداحوں کی تعداد ایک کروڑ ہو گئی فیس بک پر ڈیڑھ کروڑ مداح ،بخار کی وجہ سے امیتابھ نے فلمی مصرافیات میسوخ کر دیں</headline>
<body>ممبئی(اے پی پی ) سماجی رابطے کی ویب سائٹ ٹوئٹر پر بالی ووڈ لیجنڈ اداکار امیتابھ بچن کے مداحوں کی تعداد ایک کروڑ ہو گئی۔امیتابھ بچن سوشل میڈیا کے سب سے سرکرم صارف سمجھے جاتے ہیں اور انہوں نے اپنے مداحوں تک رسائی حاصل کرنے کیلئے فیس بک ،ٹوئٹر ، انسٹاگرام جیسی سماجی روابط کی ویب سائٹس پر اکاؤنٹس بنا رکھے ہیں ۔ چند دن پہلے انہوں نے فیس بک پر ڈیڑھ کروڑ مداحوں کا سنگ میل عبور کیا ہے۔امیتابھ بچن نے اپنے ٹویٹ میں ایک کروڑ مداحوں کا شکریہ ادا کیا ہے، انہوں نے کہا کہ ان کا اگلا ہدف دو کروڑ مداحوں کا ہے ۔امیتابھ بچن نے ٹوئٹر پر بالی ووڈ کے تینوں خانوں کو پیچھے چھوڑ دیا ہے ۔ دوسری جانب امیتابھ بچن نے طبیعت کی ناسازی کے باعث فلمی مصروفیات منسوخ کر دیں ہیں ۔ ٹوئٹر پر امیتابھ نے لکھا ہے کہ وہ بخار میں مبتلا ہیں ، جس سے وہ ناخوش ہیں ۔امیتابھ بچن ان دنوں ریائلٹی شو " کون بنے گا کروڑ پتی" کے آٹھویں سیزن اور نئی فلم" پیکو" کی عکسبندی میں مصروف ہیں۔</body>
</COUNTER_document>
