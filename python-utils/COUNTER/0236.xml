<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0236.xml" newsdate="23.08.14" newspaper="APP" noofwordswithSWR="83" totalnoofsentences="6" totalnoofwords="120">
<headline>مائیکل کلارک کی انجری کی وجہ سے زمبابوے کے خلاف میچ میں شرکت مشکوک</headline>
<body>ہرارے ۔ 23 اگست (اے پی پی) آسٹریلوی کپتان مائیکل کلارک کی انجری کی وجہ سے ٹرائنگولر سیریز کے افتتاحی میچ میں شرکت مشکوک ہوگئی۔ ٹرائنگولر سیریز کا پہلا میچ آسٹریلیا اور زمبابوے کے درمیان (کل) پیر کو ہرارے میں کھیلا جائے گا۔ تفصیلات کے مطابق مائیکل کلارک ہرارے میں پریکٹس کے دوران ہیمسٹرنگ انجری کا شکار ہوگئے ہیں۔ آسٹریلوی ٹیم فزیو ڈیوڈ بیکلی نے کہا ہے کہ مائیکل کلارک کی انجری سنجیدہ نوعیت کی نہیں، ان کی حالت کا بغور جائزہ لے رہیں ہیں تاہم آئندہ چوبیس گھنٹوں کے دوران ان کی زمبابوے کے خلاف میچ میں شرکت کے حوالے سے فیصلہ کیا جائے گا۔</body>
</COUNTER_document>
