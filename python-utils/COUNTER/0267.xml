<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0267.xml" newsdate="14.10.14" newspaper="APP" noofwordswithSWR="144" totalnoofsentences="6" totalnoofwords="213">
<headline>پاکستان اے اور آسٹریلیا کی ٹیموں کے درمیان چار روزہ کرکٹ میچ (آج)شروع ہوگا</headline>
<body>شارجہ۔ 14اکتوبر (اے پی پی) پاکستان اے اور آسٹریلیا کی ٹیمون کے درمیان چار روزہ پریکٹس میچ (آج) بدھ سے شارجہ میں شروع ہو گا۔ پاکستان اور آسٹریلیا کی ٹیمیں ان دنوں متحدہ عرب امارات میں موجود ہیں جہاں پر وہ ایک دوسرے کے خلاف سیریز کھیلنے میں مصروف ہیں، اس سے قبل کھیلے گئے سیریز کے واحد ٹی ٹونٹی میچ میں آسٹریلیا نے پاکستان کو شکست فاش سے دوچار کیا تھا، اس کے بعد ون ڈے سیریز میں بھی گرین شرٹس کی کارکردگی مایوس کن رہی اور کینگروز نے ون ڈے سیریز میں گرین شرٹس کے خلاف کلین سویپ فتح حاصل کی۔ آسٹریلیا نے پاکستان کو واحد ٹی ٹونٹی کرکٹ میچ میں 6 وکٹوں سے شکست دی تھی، اس کے بعد کینگروز نے پہلے ون ڈے میچ میں پاکستان کو 93 رنز سے شکست دی، دوسرے میچ میں 5 وکٹوں سے شکست دی جبکہ تیسرے اور آخری ون ڈے کرکٹ میچ میں 1 رن سے شکست دیکر سیریز میں کلین سوئپ کیا۔ واضح رہے کہ دونوں ٹیموں کے درمیان دو ٹیسٹ میچوں کی سیریز کا پہلا میچ 22 اکتوبر سے دبئی میں شروع ہوگا جبکہ دوسرا اور آخری کرکٹ ٹیسٹ میچ 30 اکتوبر سے ابوظہبی میں شروع ہوگا۔</body>
</COUNTER_document>
