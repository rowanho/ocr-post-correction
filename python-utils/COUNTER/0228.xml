<?xml version="1.0" encoding="UTF-8" standalone="no"?>
<COUNTER_document classification="PD" domain="foreign" filename="0228.xml" newsdate="26.09.14" newspaper="APP" noofwordswithSWR="118" totalnoofsentences="7" totalnoofwords="190">
<headline>ایران اور چھ عالمی طاقتیں ایٹمی پروگرام کے حوالے سے مذاکرات کی کامیابی کے انتہائی قریب پہنچ گئے،جرمن وزیر خارجہ</headline>
<body>نیویارک ۔ 26 ستمبر (اے پی پی) جرمنی کے وزیر خارجہ فرانک والٹر سٹینمیئر نے کہا ہے کہ ایران اور چھ عالمی طاقتوں کے مابین ایٹمی پروگرام کے حوالے سے مذاکرات کامیابی کے انتہائی قریب پہنچ گئے ہیں،لیکن مذاکرات کاآخری مرحلہ بہت مشکل ہے۔ اقوام متحدہ کی جنرل اسملی کے اجلاس کے موقع پر ایران کے صدر حسن روحانی کیساتھ ملاقات کے بعد اخبار نویسوں سے گفتگو کرتے ہوئے جرمنی کے وزیر خارجہ نے کہا کہ ہم معاہدے کے اتنے قریب کبھی نہیں پہنچ گئے تھے جتنے آج پہنچ چکے ہیں۔لیکن حقیقت یہ ہے کہ بات چیت کا آخری مرحلہ یقیناًبہت مشکل ہے۔انہوں نے مزید کہا کہ اب یہ تنازعہ ختم کرنے کا وقت قریب آ گیا ہے میں امید رکھتا ہوں کہ ایران دنیا اور مشرق وسطی میں صورتحال کو مد نظر رکھتے ہوئے مثبت قدم اٹھائے گا ۔ایران کے وزیر خارجہ جواد ظریف نے بھی رواں ماہ کے اوائل میں کہا تھا کہ ایران کے ایٹمی پروگرام کے بارے میں معاہدہ 24ستمبر تک طے پانے کا امکان ہے۔</body>
</COUNTER_document>
