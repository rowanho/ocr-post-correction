<?xml version="1.0" encoding="UTF-8" standalone="no"?>
<COUNTER_document classification="ND" domain="national" filename="0562p.xml" newsdate="08.05.15" newspaper="express" noofwordswithSWR="326" totalnoofsentences="7" totalnoofwords="626">
<headline>شاہد حامد قتل کیس دوبارہ کھولا جائے ۔اہلیہ صولت مرزا 12مئی کو پھانسی دیدی گئی تو دیگر ملزمان کو سزائیں نہیں مل سکیں گی ،صولت مرزا کا خط</headline>
<body>کراچی(اسٹاف رپورٹ )کے ای ایس سی کے سابق ایم ڈی شاہد حامد کے قتل میں سزائے موت پانے والے مجرم صولت مرزا کی اہلیہ نکہت مرزا نے میڈیا کو صولت مرزا کا خط دکھاتے ہوئے کہا ہے کہ صولت مرزا نے اس خط کت ذریعے صدر،وزیراعظم ،آرمی چیف ،چیف جسٹس سپریم کورٹ وہائی کورٹ سمیت متعلقہ حکام سے اپیل ہے کہ شاہد حامد قتل کیس دوبارہ کھولا جائے ،اس کیس میں ملوث دیگر ملزمان کو بھی کیفر کردار تک پہنچایا جائے ،اگر مجھے 12مئی کو پھانسی دے دی جاتی ہے تو پھر دنیا کی کوئی طاقت اس کیس کے دیگر ملزمان کو سزائیں نہیں دلا سکتی ،میں اپنی سزا معاف کرنے کا مطالبہ نہیں کر رہا ہوں ،صرف حکام سے یہ اپیل کر رہا ہوں کہ مجھے یہ موقع دیا جائے کہ میں اس کیس میں دیگر ملزمان کے خلاف گواہی دے سکوں ۔بیگم صولت مرزا نے اپنی رہائش گاہ پر پریس کانفرس کرتے ہوئے بتایا کہ ان کے شوہر صولت مرزا کا خط بدھ کو انھیں مچھ جیل سے موصول ہوا ہے،جس میں انھوں نے اعلی حکام اور انسانی حقوق کی تنظیموں سے اپیل کی ہے کہ ان کی اپیل کا نوٹس لیا جائے ۔12مئی کو ان کو پھانسی دی جائے گی اگر 12مئی کو مجھے پھانسی دی گئی تو پھر اس کیس میں ایم کیو ایم کے قائد الطاف حسین اور بابر غوری کوکو ئی سزا نہیں دلا سکتا ،انھوں نے کہا کہ اگر میں جھوٹا ہوں تو مجھے پھانسی پر لٹکا دیا جائے ۔انھوں نے کہا کہ میں نے اپنے تمام اعترافات اپنی مرضی سے کیے ہیں،میں سچا ہوں اس لیے کہہ رہا ہوں کہ اس کیس کے دیگر ذمے داروں ،سہولت کاروں اور ہدایت دینے والوں کو بھی لٹکایا جائے ،انھوں نے کہا کہ اگر مجھے پھانسی دے دی گئی تو پھر یہ ثابت ہو جائے گا کہ حکومت کو مخا طب کرتے ہوئے کہا کہ حکومت کے پاس موقع ہے کہ وہ اس کیس کی دوبارہ تفتیش کرائے تاکہ کراچی کے حالات پر امن ہو سکیں ۔نکہت مرزا نے کہا کہ ان کے شوہر صولت مرزا نے اپنے خط میں مزید کہا ہے کہ انھوں نے بابر غوری پر جو الزامات لگائے ہیں ،اگر بابر غوری سچے ہیں تو پاکستان کیوں نہیں آرہے،بیگم صولت مرزا کے مطابق صولت مرزا نے کہا کہ اگر ان کی سزا پر عمل درآمد ہو جاتا ہے تو یہ بات ثابت ہو جائے گی کی سیاسی کاکنوں کو ٹشوپیپر کی طرح استعمال کیا جاتا ہے پھر ان کو پھینک دیا جاتا ہے ،ہم نے سنا ہے کہ اسکاٹ لینڈ یارڈ کی ٹیم پاکستان آئی ہے تاہم صولت مرزا تک انھیں رسائی نہیں دی گئی ،کراچی آپریشن کیلیے صولت مرزا کا مقدمہ ایک مثال بن سکتا ہے چھوٹے لڑکوں کو پھانسی دینے کی بجائے ٹارگٹ کلرز کو پیدا کرنے والوں کو پھانسی دی جائے اور کراچی میں ٹارگٹ کلرز کی فیکٹری کو بند کیا جائے ،صولت مرزی کی اہلیہ نے حکام سے اپیل کی کہ وہ شاہد حامد قتل کیس کیددوبارہ اوپن کروائیں ،اگر ہماری فیملی کو انصاف نہیں مل سکتا تو کم از کم شاہد حامد کے ورثاکو انصاف دیا جائے اور اس کیس کے دیگر ملزمان کو کیفر کردار تک پہنچایا جائے ،صولت مرزا نے اپنی پھانسی کی سزا پر عمل درآمد روکنے کیلیے حکومت سے یہ درخواست کی ہے کہ انھیں صرف اتنی مہلت دی جائے کہ انھوں نے جو الزامات اور بیانات دیے ہیں وہ اس حوالے سے عدالت میں گواہ کے طور پر پیش ہو سکیں،ہماری فیملی کو شدید خطرات لاحق ہیں اور ہم توقع کرتے ہیں کہ حکومت ،عدلیہ اور اعلی حکام شاہد حامد قتل کیس میں انصاف کے تقاضے پورے کریں گے۔</body>
</COUNTER_document>
