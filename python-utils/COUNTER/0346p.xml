<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0346p.xml" newsdate="28.08.14" newspaper="express" noofwordswithSWR="206" totalnoofsentences="5" totalnoofwords="308">
<headline>پروٹیز نے ہنستے کھیلتے رنز کا پہاڑ عبو ر کر لیا  ڈی ویلےئرز اور ڈوپلیسی نے سنچریاں جڑ کر ٹیم کو آسٹریلیا پر 7وکٹ سے فتح دلادی</headline>
<body>ہرارے (اسپورٹس ڈیسک ) ٹرائنگولر سیریز کے دوسرے میچ میں پروٹیز نے ہنستے کھیلتے رنز کا پہاڑ عبو ر کر لیا ،ٹیم نے 328رنز کا ہدف 3وکٹ پر حاصل کیا ،ابراہم ڈی ویلےئرز اور فاف ڈوپلیسی نے سنچریاں جڑ کر آسٹریلیا پر 7وکٹ سے فتح دلائی ،اس سے قبل کینگروز نے 7وکٹ پر 327رنز بنائے ۔تفصیلات کے مطابق جنوبی افریقہ کو ہرارے کے بیٹسمینوں کیلیے موزوں پچ اور چھٹی باؤنڈریز کے حامل اسپورٹس کلب گراؤنڈ پر فتح کیلیے 328رنز کا ہدف ملا،جس کے جواب میں 2کھلاڑی 51رنز پر آؤٹ ہو گئے ،ہاشم آملا نے رچرڈسن کی شارٹ اور وائیڈ گیند کو پوائنٹ پر موجود فیلڈر اسٹیون اسمتھ کے ہاتھوں میں پہنچا دیا،انھوں نے 24رنز بنائے ،کوء نٹین ڈی کاک بھی 19رنز بنا کر اسٹارک کی شارٹ گیند کا شکار ہوئے،جسے درست انداز میں پل نہ کرنے کی وجہ سے وہ ڈیپ اسکوائر لیگ پر جیمز فال کنر کے ہاتھوں کیچ ہو گئے۔اس موقع پر ڈو پلیسی اور ڈی ویلےئرز نے تیسری وکٹ کی شراکت میں 206رنز بناکر ٹیم کو ہدف کے قریب پہنچایا،ڈوپلیسی نے 98بالز پر ایک چھکے اور 11چوکوں کی مدد سے 106رنز بنائے ،انھیں اسٹارک نے اسمتھ کی مدد سے قابو کیا تاہم ڈی ویلےئرز نے پال ڈومنی کی مدد سے 20بالز قبل ہی ٹیم کو فتح دلادی ،دونوں کے درمیان چوتھی وکٹ کیلیے 71رنز کی ناقابل شلست شراکت بنی ،ڈی ویلےئرز136پر ناٹ آؤٹ رہے،انھوں نے 106میں سے 2گیندوں پر چھکے اور 11پر چوکے لگائے ،پال ڈومنی نے 33رنز اسکور کیے ۔اس سے قبل آسٹریلیا نے 7وکٹ پر 327رنز بنائے،ایرون فخچ نے سال میں اپنی تیسری سنچری مکمل کرتے ہوئے 102رنز اسکور کیے،بیلی نے 66اور فل ہیوز نے 51رنز بنائے،مورن مورکل میکرین اور عمران طاہر نے 2,2وکٹیں لیں۔</body>
</COUNTER_document>
