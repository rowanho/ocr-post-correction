<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0332p.xml" newsdate="22.10.14" newspaper="express" noofwordswithSWR="276" totalnoofsentences="9" totalnoofwords="398">
<headline>پہلا ون ڈے :پرو ٹیز نے نیوزی لینڈ کی ناک میں د م کر دیا 6وکٹ سے فتحیاب ،ڈی ویلےئرز کے ناقابل شکست 89رنز،رونچی99پر رخصت</headline>
<body>ماؤنٹ مانگینی (سپورٹس ڈیسک )پہلے ونڈے میں پروٹیز نے نیوزی لینڈ کی ناک میں دم کر دیا،6وکٹ کی فتح سے تین میچز کی سیریز میں 1-0کی برتری مل گئی ،ٹیم نے 231رنز کا ہدف چار وکٹ پر 11بالز قبل حاصل کیا،کپتان ابراہیم ڈی ویلےئرز نے نا قابل شکست 89رنز بنائے،پال ڈومنی نے 58رنز کی اننگز کھیلی،ٹرینٹ بولٹ نے 2وکٹیں لیں۔اس سے پہلے نیوزی لینڈکی پوری ٹیم 45.1اوورز میں 231رنز پر آؤٹ ہو گئی،2لیوک رونچی 99رنز پر ہمت ہار گئے ،ورنون فلینڈ ،مورن مور کل،عمران طاہر اورریان میکلرین نے 2،وکٹین لیں۔تفصیلات کے مطابق 231رنز ہدف کت تعاقب میں جانے والی جنوبی افریقی ٹیم کو شروع میں کچھ پریشانی کا سامنا کرنا پڑا ،ٹرینٹ بولٹ نے اوپنر کو نٹین ڈی کاک(9 )اور فاف ڈوپلیسی (8)کو میدان بدر کر دیا،رینی روسیو اور ہاشم آملا نے ریسکیو آپریشن شروع کیا مگر اچھے آغاز کے باوجود بڑی اننگز نہیں کھیل پائے ،روسیو کو 26رنز پرکورے اینڈرسن نے براؤنلی کی مدد سے قابو کیا جبکہ آملا38رنز بنا کر کائیل ملز کی گیند پر بولڈ ہو گئے ۔اس کے بعد کیویز کو پھر خوشی منانے کا موقع نہیں ملا،ابراہیم ڈی ویلےئر ز نے پال ڈومنی کے ساتھ مل کر ٹیم کو ہدف تک پہنچادیا،دونوں کو درمیان پانچویں وکٹ کیلیے 139کی شراکت ہوئی ،ڈی ویلےئرز نے 89جبکہ ڈومنی نے 58رنز بنائے ۔اس سے قبل نیوزی لینڈ کے کھیل میں واضح طور پر سستی دکھائی ،ٹیم جنوری کے بعد پہلہ ون ڈے انٹرنیشنل کھیل رہی تھی ،ٹاس ہارنے کے بعد میزبان سائیڈ نے احتیاط سے بیٹنگ کا آغاز کیا،جیمی نیشام کو پہلی باؤنڈری کیلیے تیسرے اوور تک انتظار کرنا پڑا ،پرو ٹیز بولنگ اٹیک کے تابڑ توڑ حملوں کے سامنے کیوی بیٹنگ لائن پریشان دکھائی دی ،ٹاپ 5بیٹسمین 68رنز پر پو یلیں واپس لوٹ چکے تھے ۔اس موقع پر لیوک رونچی نے ٹام لیتھم کے ساتھ ٹیم کو سنبھالا دینے کی کوشش کی،67رنز کی شراکت کا خاتمہ وکٹ کیپر ڈی کاک نے لیتھم (29)کو ڈومنی کی گیند پر اسٹمپڈ کر کے کیا۔رونچی کو ایک بار پھر دوسرے اینڈپر اپنے ساتھیوں کی جدائی کا نظارہ کرنا پڑا ،آخر انھیں ٹرینٹ بولٹ کی ہمراہی نصیب ہوئی گن کے ساتھ آخری وکٹ کیلیے 74رنز کی شراکت بنائی ،رونچی کو اسٹین نے سنچری کا خواب پورا نہیں کرنے دیا۔وہ 99رنز پر کاٹ بی ہا ئنڈ ہوئے۔</body>
</COUNTER_document>
