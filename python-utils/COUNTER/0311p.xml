<?xml version="1.0" encoding="UTF-8" standalone="no"?>
<COUNTER_document classification="ND" domain="business" filename="0311p.xml" newsdate="17.09.14" newspaper="daily_islam" noofwordswithSWR="150" totalnoofsentences="5" totalnoofwords="229">
<headline>انٹر بینک میں ڈالر کی قدر 103کی سطح پر پہنچ گئی  اوپن مارکیٹ میں 45پیسے کے اضافے سے ڈالر 102.95روپے میں فروخت ہوا</headline>
<body>کراچی (کامرس رپورٹر ) انٹر بینک میں روپے کے مقابلے میں ڈالر کی قدر 103کی سطح پر دوبارہ جا پہنچی جبکہ اقپن مارکیٹ میں ڈالر103 روپے تک آنے میں صرف 5یسے کی دوری پر ہے۔ سیاسی افق پر غیر یقینی صورت حال کی وجہ ملکی معاشی اشاریوں میں منفی تبدیلیوں کے خدشات کے پیش نظر ڈالر کے مقابلے میں روپے کی قدر تیزی کے ساتھ گرتی جا رہی ہے گزشتہ چند روز میں روپے کی قدر میں نمایاں کمی واقع ہوئی ہے۔فاریکس ایسوسی ایشن آف پاکستان کی رپورٹ کے مطابق پیر کو انٹر بینک میں میں روپے کے مقابلے میں ڈالر کی قیمت خرید 102.45روپے سے بڑھ کر 102.90روپے اور قیمت فروخت 102.55روپے سے بڑھ کر 103روپے ہو گئی اسی طرح 40پیسے کے اضافے سے اوپن کرنسی مارکیٹ میں ڈالر کی قیمت فروخت 102.55روپے سے بڑھ کر 102.95روپے ہو گئی ۔فاریکس رپورٹ کے مطابق پیر کو اوپن مارکیٹ میں یورو کی قدر بھی 25پیسے بڑ ھ گئی جس سے یورو کی قیمت خرید 132..50روپے سے بڑھ کر 102.75روپے اور قیمت فروخت 132.75روپے سے بڑھ کر 133روپے ہو گئی اس طرح 25پیسے کے اضافے سے برطانوی پاؤنڈ کی قیمت خرید 166.50روپے سے بڑھ کر 166.75روپے اور قیمت فروخت166.75 روپے سے بڑھ کر167 روپے تک جا پہنچی۔</body>
</COUNTER_document>
