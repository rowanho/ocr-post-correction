<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0326p.xml" newsdate="27.11.14" newspaper="daily_dunya" noofwordswithSWR="303" totalnoofsentences="14" totalnoofwords="446">
<headline>شارجہ ٹیسٹ: محمد حفیظ پر ویٹوری کا جادو نہ چک سکا،178رنز کیساتھ ناقابل شکست مصباح الحق کا ٹاس جیت کر پہلے بیٹنگ کا فیصلہ ،حفیز نے کیوی بالرز کا مار مار کر بھرکس نکال دیا،پاکستان نے 3وکٹوں کے نقصان پر 281رنز بنا لئے ،مصباح الحق 38رنز بنا کر کریز پر موجود اظہر علی39اور اپنر شان مسعود12رنز بنا سکے ،مڈل آرڈر بلے باز یونس خان 5رنز بنا کر تجربے کار آل راؤنڈر ڈینےئل ویٹوری کا شکار بن گئے ،مارک کریگ نے 2کھلاڑیوں کو پویلیں کی راہ دکھائی</headline>
<body>شارجہ(سپورٹس ڈیسک)محمد حفیظ کی شاندار بیٹنگ کی بدولت پاکستان نے نیوزی لینڈ کیخلاف آخری ٹیسٹ کے پہلے روز کھیل ختم ہونے تک پہلی اننگز میں 3وکٹوں پر 281رنز بنا لئے۔حفیظ 178اور کپتان مصباح الحق 38رنز کیساتھ وکٹ پر موجود ہیں ۔حفیظ نے ڈٹ کر کیوی باؤلرز کا مقابلہ کیا،حریف فاسٹ باؤلرز کی تندوتیز باؤلنگ اور ویٹوری کا تجربہ بھی سر توڑ کوشش کے باوجود انہیں سنچری بنانے سے نہ روک سکا ۔مارک کریگ نے 2اور ویٹوری نے ایک وکٹ حا صل کی ۔شارجہ کرکٹ سٹیڈیم میں شروع ہونیوالے سیریز کے تیسرے اور آخری ٹیسٹ میں پاکستانی قائد مصباح الحق نے تاس جیت کر پہلے بیٹنگ کا فیصلہ کیا تو 44رنز پر اسے پہلہ نقصان اٹھانا پڑا اور شان مسعود 12رنز بنا کر کریگ کی گیند پر کلین بولڈ ہوگئے ،اسکے بعد حفیظ نے اظہر علی کے ساتھ مل کر ٹیم کی بیٹنگ کو سہارادیا اور دوسری وکٹ کی شاکت میں 87اہم رنز جوڑ کر ٹیم کا اسکور 131تک پہنچادیا ،یہاں پر کریگ نے اظہر علی کو آؤٹ کرکے اہم پارٹنر شپ توڑ ڈالی ،اظہر علی 39رنز بنا کر آؤٹ ہوئے۔سینئر بلے باز یونس خان بیٹنگ کا جادو چلانے میں ناکام رہے اور صرف 5رنز بنا کر ویٹوری کی گیند پر ایل بی ڈبلیو ہو گئے ،یہ یونس خان کا گزشتہ ایک برس کے دوران ٹیسٹ میچ میں کم ترین سکور ہے جبکہ دوسری جانب ویٹوری نے تقریبا دو برس بعد ٹیسٹ میں پہلی وکٹ حاصل کی۔اس موقع پر کپتان مصباح الحق نے بھرپور طریقے سے حفیظ کا ساتھ دیا اور مزید نقصان نہ ہونے دیا،محمد حفیظ نے عمدہ بیٹنگ کرتے ہوئے سنچری مکمل کی۔یہ انکی ایشیا میں چھٹی اور مجموعی طور پر ساتویں سنچری تھی ۔حفیظ اور مصباح نے چوتھی وکٹ کی شراکت میں 121قیمتی رنز جوڑ کر پہلے روز کھیل کے اختتام تک 3وکٹوں پر 181رنز بنا لئے تھے۔حفیظ 178اور مصباح الحق38رنز کیساتھ وکت پر موجود رہیں۔مارک کریگ نے 2اور ویٹوری نے ایک کھلاڑی کو آؤٹ کیا ۔شارجہ ٹیسٹ میں پاکستانی ٹیم نے دو تبدیلیاں کیں۔توفیق عمر اوت احسان عادل لی جگا حفیظ اور طلحہ کو ٹیم میں شامل کیا گیا تھا جبکہ نیوزی لینڈ نے جیمز نیشام کی جگہ آل راؤنڈر ڈینےئل ویٹوری کو ٹیم میں شامل کیا۔</body>
</COUNTER_document>
