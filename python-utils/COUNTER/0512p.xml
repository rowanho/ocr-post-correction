<?xml version="1.0" encoding="UTF-8" standalone="no"?>
<COUNTER_document classification="PD" domain="national" filename="0512p.xml" newsdate="04.10.14" newspaper="daily_waqt" noofwordswithSWR="282" totalnoofsentences="13" totalnoofwords="403">
<headline>مسئلہ کشمیر اقوام متحدہ کی قراردادوں کے مطابق حل ہونا چاہئے،وہی حل قابل قبول ہوگا جس میں پاکستان،بھارت اور کشمیریوں کی مرضی ہو پاک بھارت تعلقات مذاکرات سے بہتر ہونگے،نواز امریکی وفد کی وزیراعظم اور آرمی چیف سے ملاقاتیں،دفتر خارجہ کا دورہ،مشیر خارجہ نے ایل او سی کشیدگی پر موقف سے آگاہ کیا،واقعات پر تحفظات کا اظہار</headline>
<body>اسلام آباد،راولپنڈی(نیوز ایجنسیاں) وزیراعظم نواز شریف نےکہاہے کہ مسئلہ کشمیر اقوام متحدہ کی قراردادوں کے مطابق حل ہونا چاہئے،وہی حل قابل قبول ہوگا جس میں پاکستان،بھارت اور کشمیری عوام کی مرضی شامل ہو،امریکہ کے ساتھ تعلقات میں تجارت ہماری ترجیح ہے۔وہ امریکی سینٹ کی آرمڈ سروسز کمیٹی کے ارکان سینیٹر ٹم کین اور اینگس کنگ سے تبادلہ خیال کر رہے تھےجنہوں نے ایوان وزیراعظم میں ان سےملاقات کی۔ملاقات میں پاک امریکہ تعلقات،بھارت کے ساتھ ورکنگ باونڈری اور لائن آف کنٹرول پر فائرنگ اور گولہ بازی کے حالیہ واقعات کے بعد پیدا ہونے والی صورت حال پر بھی تبادلہ خیال کیا گیا۔وزیراعظم نے بھاشااور داسو ڈیم میں امریکی امداد پر شکریہ ادا کیااور کہا کہ تجارت ہماری ترجیح ہے،پاکستانی اشیاکی امریکی منڈیوں تک رسائی ضروری ہے۔وزیراعظم نے پاک بھارت تعلقات کے بارے میں کہا کہ بھارت تعلقات مذاکرات کے ذریعے بہتر بنائے جا سکتے ہیں،دونوں ممالک کے درمیان خارجہ سیکرٹری سطح کے مذاکرات کی منسوخی مایوس کن ہے،پاکستان اور بھارت صرف مذاکرات کے ذریعے آگے بڑھ سکتے ہیں۔مسلہ کشمیر کے حل کیلئےاقوام متحدہ اپنی قراردادوں پر عمل درآمد یقینی بنائے،اقوام متحدہ کو اپنی قراردادوں کا خود احترام کرنا چاہیے۔مسئلہ کشمیر کاوہی حل قابل قبول ہوگا جسےپاکستان،بھارت اور کشمیریوں سمیت تمام فریقین کی تائید حاصل ہو۔دریں اثناوزیراعظم نواز شریف سے پنجاب سے تعلق رکھنے والے مختلف ارکان اسمبلی نے ملاقات کی جس میں ملک کی موجودہ سیاسی صورتحال،جاری ترقیاتی منصوبوں اور آئندہ کی حکمت عملی پر تبادلہ خیال کیا گیا۔دریں اثنا امریکی سینیٹرزنے آرمی چیف جنرل راحیل شریف سے بھی ملاقات کی جس میں باہمی دلچسپی،خطے میں سلامتی کی صورتحال اور دیگر امور پر تبادلہ خیال کیاگیا۔دریں اثنا پاکستان اور امریکہ نےاتفاق کیا ہے کہ دہشت گردی کے مسئلے کے دیرپاحل کیلئے دہشت گردی کی وجوہات کو دور کرنے کی ضرورت ہے۔سینیٹر ٹن کین اور اینگس کنگ پر مشتمل امریکی وفد نے دفترخارجہ کا دورہ کیا اور مشیر خارجہ سرتاج عزیز سے ملاقات کی۔ترجمان دفتر خارجہ تسنیم اسلم کے مطابق سرتاج عزیز نے امریکی وفد کو ایل او ی اور ورکنگ باونڈری پر ہونےوالی کشدگی پر پاکستان کے موقف سے آگاہ کرتے ہوئے شدید تحفظات کا اظہار کیا۔</body>
</COUNTER_document>
