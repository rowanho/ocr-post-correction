<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0375.xml" newsdate="19.12.14" newspaper="APP" noofwordswithSWR="108" totalnoofsentences="7" totalnoofwords="160">
<headline>سری لنکن سپنر رنگنا ہیراتھ فٹنس مسائل کے باعث نیوزی لینڈ کے خلاف پہلے ٹیسٹ سے باہر ہو گئے</headline>
<body>کولمبو ۔ 19 دسمبر (اے پی پی) سری لنکن کرکٹ ٹیم کے مایہ ناز سپنر رنگنا ہیراتھ فٹنس مسائل کے باعث نیوزی لینڈ کے خلاف پہلے ٹیسٹ سے باہر ہو گئے۔ دونوں ٹیموں کے درمیان پہلا ٹیسٹ 26 دسمبر سے شروع ہو گا۔ ہیراتھ انگلینڈ کے خلاف کھیلے گئے سیریز کے پانچویں ون ڈے سے قبل ٹریننگ کے دوران ہیمسٹرنگ انجری میں مبتلا ہو گئے تھے۔ سری لنکن ٹیم مینجر مائیکل ڈی زؤسا نے ہیراتھ کی کیوی ٹیم کے خلاف پہلے ٹیسٹ میں عدم شرکت کی تصدیق کرتے ہوئے کہا ہے کہ ڈاکٹروں نے طبی معائنے کے بعد انہیں دو سے تین ہفتوں تک مکمل آرام کا مشورہ دیا ہے جس کے باعث وہ پہلا ٹیسٹ نہیں کھیلیں گے۔ ہیراتھ تیزی سے صحت یاب ہو رہے ہیں اور امید ہے کہ وہ دوسرے ٹیسٹ سے قبل مکمل فٹ ہو جائیں گے۔</body>
</COUNTER_document>
