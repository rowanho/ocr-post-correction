<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0266.xml" newsdate="13.10.14" newspaper="APP" noofwordswithSWR="157" totalnoofsentences="8" totalnoofwords="222">
<headline>قومی سلیکشن کمیٹی کی پاکستان اور آسٹریلیا کے مابین ٹیسٹ سیریز کیلئے پاکستانی سکواڈ کے اعلان میں تاخیر  اعلان زخمی کھلاڑیوں کی فٹنس رپورٹ اور آسٹریلیا کیخلاف سائیڈ میچ میں کھلاڑیوں کی کارکردگی دیکھنے کے بعد کیا جائے گا، چیف سلیکٹر</headline>
<body>لاہور ۔ 13اکتوبر (اے پی پی) قومی سلیکشن کمیٹی نے پاکستان اور آسٹریلیا کے مابین ٹیسٹ سیریز کیلئے پاکستانی ٹیسٹ سکواڈ کے اعلان میں تاخیر کردی۔ قومی کرکٹ ٹیم کا اعلان پاکستان اے اور آسٹریلیا کی ٹیموں کے مابین (کل) بدھ کو شروع ہونے والے سائیڈ میچ کے بعد اور زخمی ہونے والے کھلاڑیوں کی فٹنس رپورٹ ملنے کے بعد کیا جائے گا۔ قومی چیف سلیکٹر نے ٹیم کے اعلان میں تاخیر کی منظوری چیئرمین پاکستان کرکٹ بورڈ(پی سی بی) شہریار سے لی۔ پاکستان کرکٹ بورڈ (پی سی بی) کے ترجمان کے مطابق چیف سلیکٹر معین خان کا کہنا ہے کہ قومی کرکٹ ٹیم کے زخمی کھلاڑیوں آل راؤنڈر محمد حفیظ، فاسٹ باؤلر جنید اور وہاب ریاض کے زخمی ہونے کی وجہ سے ٹیم کے اعلان میں تاخیر کی گئی ہے۔ سلیکشن کمیٹی کے اراکین آسٹریلیا کے خلاف پاکستان اے ٹیم کے سائیڈ میچ میں کھلاڑیوں کی کاکردگی اور زخمی کھلاڑیوں کی فٹنس رپورٹ حاصل کرنے کے بعد 18رکنی ٹیسٹ سکواڈ کا اعلان کریں گے۔ پاکستان اور آسٹریلیا کے مابین دو ٹیسٹ میچوں کی سیریز 22 اکتوبر سے شروع ہوگی۔</body>
</COUNTER_document>
