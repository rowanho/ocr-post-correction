<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0275.xml" newsdate="15.10.14" newspaper="APP" noofwordswithSWR="124" totalnoofsentences="10" totalnoofwords="172">
<headline>ورلڈ کپ ایسوسی ایٹ وارم میچز، نیوزی لینڈ نے سکاٹ لینڈ کو ایک رن سے ہرا دیا</headline>
<body>ویلنگٹن ۔ 15 اکتوبر (اے پی پی) آئی سی سی ورلڈ کپ ایسوسی ایٹ وارم میچز، نیوزی لینڈ نے سکاٹ لینڈ کو سنسنی خیز مقابلے کے بعد ایک رن سے ہرا دیا۔ تفصیلات کے مطابق گزشتہ روز کھیلے گئے ففٹی اوورز میچ میں نیوزی لینڈ نے پہلے بیٹنگ کرتے ہوئے مقررہ 50 اوورز میں تمام وکٹوں کے نقصان پر 263 رنز بنائے۔ کورے اینڈرسن 52 اور کپتان برینڈن میک کلم 53 رنز کے ساتھ نمایاں رہے۔ سکاٹ لینڈ کی جانب سے رچی بیرنگٹن نے تین وکٹیں حاصل کیں۔ سکاٹ لینڈ مطلوبہ ہدف حاصل کرنے میں ناکام رہی اور پوری ٹیم 262 رنز بناکر پویلین واپس لوٹ گئی۔ میٹ میچن نے 83 رنز کی عمدہ اننگز کھیلی تاہم وہ اپنی ٹیم کو شکست سے نہ بچا سکے۔ دیگر بلے بازوں میں فریڈی کولمین 56 اور ہمیش گارڈنر 54 رنز کے ساتھ نمایاں رہے۔ کورے اینڈرسن نے شاندار باؤلنگ کا مظاہرہ کیا اور 4 وکٹیں حاصل کیں</body>
</COUNTER_document>
