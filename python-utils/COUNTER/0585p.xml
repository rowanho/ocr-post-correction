<?xml version="1.0" encoding="UTF-8" standalone="no"?>
<COUNTER_document classification="ND" domain="national" filename="0585p.xml" newsdate="13.09.14" newspaper="daily_dunya" noofwordswithSWR="153" totalnoofsentences="8" totalnoofwords="237">
<headline>ہماری دوستی سدا بہار ، جلد پاکستان کا دورہ کرونگا:چینی صدر دوشنبے میں شنگھائی تعاون تنظیم کااجلاس، پاکستان کو رکنیت دینے پر غور</headline>
<body>اسلام آباد(نامہ نگار خصوصی)تاجکستان کے شہر دوشنبے میں شنگھائی تعاون تنظیم کی دو روزہ سربراہ کانفرنس شروع ہو گئی جس میں پاکستان کی نمائندگی مشیربرائے خارجہ امور سرتاج عزیزکررہے ہیں، کانفرنس میں پاکستان سمیت دیگر ملکوں کو مستقل رکنیت دینے سمیت علاقائی معاشی استحکام کے معاملات زیرغور ہیں ۔ سرتاج عزیز نے چین کے صدر ژی جن پنگ سے ملاقات کرکے وزیراعظم نواز شریف کا تہنیتی پیغام پہنچایا۔ اس موقع پر چینی صدر کا کہنا تھا کہ پاک چین دوستی سدا بہار ہے اور وہ جلد پاکستان کا دورہ کر کے وزیراعظم نواز شریف سے ملاقات کریں گے ۔ انہوں نے کہا کہ پاکستان کے دورے کاشدت سے منتظرہوں ،نومبرمیں نوازشریف سے ملاقات کاامکان ہے ۔ صدرژی کا کہنا تھا کہ پاکستان کی سیاسی لیڈرشپ مسائل حل کرنے کی صلاحیت رکھتی ہے اور امید ہے کہ موجودہ سیاسی بحران بھی جلد حل ہوجائے گا۔ دریں اثناء چین کے صدر ژی جن پنگ نے صدر مملکت ممنون حسین کے ساتھ پاکستان کے مختلف حصوں میں شدید سیلاب پر دکھ اور ہمدردی کا اظہار کیا ہے ۔ ژی جن پنگ نے اپنے خط میں کہا کہ چین کو یقین ہے کہ پاکستان کی حکومت اور عوام قدرتی آفت پر قابو پا لیں گے اور سیلاب سے متاثرہ علاقوں میں جلد بحالی کو ممکن بنائیں گے ۔</body>
</COUNTER_document>
