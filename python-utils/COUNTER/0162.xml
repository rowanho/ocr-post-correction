<?xml version="1.0" encoding="UTF-8" standalone="no"?>
<COUNTER_document classification="PD" domain="national" filename="0162.xml" newsdate="25.11.14" newspaper="APP" noofwordswithSWR="106" totalnoofsentences="6" totalnoofwords="157">
<headline>فیصل آباد،افریقہ سے وطن واپس آنے والا مبینہ طور پر ایبولا وائرس سے متاثرہ شخص ہسپتال میں علاج کے دوران جاں بحق ہوگیا</headline>
<body>فیصل آباد ۔25 نومبر (اے پی پی) فیصل آباد میں افریقہ سے وطن واپس آنے والا مبینہ طور پر ایبولا وائرس سے متاثرہ شخص ہسپتال میں علاج کے دوران جاں بحق ہوگیا ہے۔ پی ٹی وی کی رپورٹ کے مطابق رواں ماہ کی 16 تاریخ کو افریقی ملک ٹوگو سے پاکستان آنے والے متاثرہ چنیوٹ کے رہائشی40 سالہ ذوالفقار احمد کو دو روز قبل شدید بخار کی حالت میں فیصل آباد کے الائیڈ ہسپتال میں داخل کرایا گیا تھا۔ ایم ایس الائیڈ ہسپتال کا کہنا ہے کہ جاں بحق شخص کے خون کے نمونے تحقیقات کیلئے اسلام آباد بھجوا دیئے گئے ہیں۔ وزیراعلیٰ پنجاب شہباز شریف نے واقعہ کی رپورٹ طلب کرتے ہوئے حکم دیا ہے کہ ایبولا وائرس سے بچاؤ کیلئے وضع کردہ اقدامات پر مربوط اور موثر انداز میں عملدرآمد کیا جائے</body>
</COUNTER_document>
