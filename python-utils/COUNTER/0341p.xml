<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0341p.xml" newsdate="29.10.14" newspaper="express" noofwordswithSWR="219" totalnoofsentences="7" totalnoofwords="315">
<headline>ون ڈے ریکنگ :پاکستانی چھٹی پوزیشن کو لاحق خطرات ٹل گئے شکست پر نیوزی لینڈ کی ٹیم 2پوائنٹس پیچھے چلی گئی،پرو ٹیز 5 برس بعد نمبر ون بولرز میں پابندی کے شکار سعید اجمل ،آل راؤنڈرز میں محمد حفیظ بدستور سر فہرست</headline>
<body>دبئی(اسپورٹس ڈیسک )ون ڈے رینکنگ میں پاکستان کی چھٹی پوزیشن کو لاحق خطرات ٹل گئے،جنوبی افریقہ کے ہاتھوں شکست کو بعد نیوزی لینڈ کی ٹیم 2پوائنٹس پیچھے چلی گئی،پرو ٹیزنے 5 برس بعد نمبر ون پوزیشن پھر ہتھیالی ،بولرز میں سعید اجمل اور آل راؤنڈرا میں بدستور حفیظ سر فہرست ہیں۔تفصیلات کے مطابق جنوبی افریقہ سے 3ون ڈے میچز کی سیریز شروع ہونے سے قبل نیوزی لینڈ کے ریٹنگ پوائنٹس پاکستان کے برابر 98تھے،مگر اعشاریائی پوائنٹس کے فرق کی وجہ سے ٹیم ساتویں نمبر پر تھی،اگر وہ پرو ٹیز سے ایک بھی میچ جیت جاتی تو گرین کیپس کو ساتویں ورجے پر جانا پڑ تا مگر ایسا نہیں ہوا،کیویز کو اس سیریز میں 0-2سے شکست ہوئی جبکہ بارش کی وجہ سے وہ وائٹ واش سے محفوظ رہے،اس طرح 2ریٹنگ پوائنٹس کمی کا سامنا کرنا پڑا ،اب اسکے پوائنٹس آٹھویں نمبر پر موجود ویسٹ انڈیز کے برابر ہو گئے مگر اعشاریائی پوائنٹس نے فی الحال ساتویں پوزیشن کو بچا رکھا ہے۔دوسری جانب جنوبی افریقہ پانچ برس بعد ایک بار پھر ٹاپ ون ڈے پوزیشن حاصل کرنے میں کامیاب ہو گیا،آخری مرتبہ یہ اعزاز اس کے پاس ستمبر 2009میں تھا۔ٹیم کے پوائنٹس 115، آسٹریلیا114اور بھارت ایک پوائنٹ کمی سے تیسرے نمبر پر ہے،سری لنکا(111)چوتھے اور انگلینڈ (107)پانچویں نمبر پر موجود رہا۔بیٹسمین رینکنگ میں ابراہم ڈی ویلےئرز کی ٹاپ پوزیشن محفوظ ہے تاہم ہاشم آملا نے کوہلی سے دوسرادرجہ چھین لیا،ٹاپ 10ون ڈے بیٹسمینوں میں ایک بھی پاکستانی کھلاڑی شامل نہیں ،البتہ بولرز میں ٹاپ پر سعید اجمل کا نام موجود ہے جبکہ حفیظ کی آٹھویں پوزیشن بھی برقرار رہی۔انجری کے باعث آسٹریلیا سے سیریز کھیلنے والے حفیظ آل راؤنڈر میں پہلے نمبر پر موجود ہیں۔</body>
</COUNTER_document>
