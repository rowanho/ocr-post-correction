<?xml version="1.0" encoding="UTF-8" standalone="no"?>
<COUNTER_document classification="ND" domain="foreign" filename="0074.xml" newsdate="04.10.14" newspaper="APP" noofwordswithSWR="89" totalnoofsentences="8" totalnoofwords="133">
<headline>داعش نے ایک اور برطانوی یرغمالی قتل کر دیا</headline>
<body>بغداد ۔ 4 اکتوبر (اے پی پی) داعش نے ایک اور برطانوی یرغمالی کا سر قلم کر دیا۔ گزشتہ ڈیڑھ ماہ کے دوران دولتِ اسلامیہ نے چوتھا مغربی شہری قتل کیا۔ شام اور عراق میں سرگرم شدت پسند تنظیم ’’دولتِ اسلامیہ‘‘ نے اپنی تحویل میں موجود دوسرے برطانوی شہری کو بھی قتل کر دیا ہے۔ شدت پسندوں کی تنظیم نے گذشتہ روز انٹرنیٹ پر ایک ویڈیو جاری کی ہے جس میں شدت پسند مبینہ طور پر برطانوی امدادی اہلکار ایلن ہننج کا سر قلم کر رہے ہیں۔ ہننج گزشتہ ڈیڑھ ماہ کے دوران دولتِ اسلامیہ کے ہاتھوں قتل ہونے والے چوتھے مغربی شہری ہیں۔ اس سے قبل داعش دو امریکی صحافیوں اور ایک برطانوی امدادی اہلکار کو اغوا کے بعد قتل کر چکی ہے۔</body>
</COUNTER_document>
