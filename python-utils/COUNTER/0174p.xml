<?xml version="1.0" encoding="UTF-8" standalone="no"?>
<COUNTER_document classification="PD" domain="national" filename="0174p.xml" newsdate="13.09.14" newspaper="nawa-e-waqt" noofwordswithSWR="414" totalnoofsentences="25" totalnoofwords="634">
<headline>بجلی کی اووربلنگ پر وزراءکا احتجاج‘ وزیراعظم کا نوٹس‘ تحقیقاتی کمیٹی بنا دی‘ سیلاب متاثرین کیلئے عالمی امداد نہیں لینگے : کابینہ</headline>
<body>اسلام آباد (وقائع نگار خصوصی/ ایجنسیاں) وفاقی کابےنہ نے سیلاب سے نمٹنے کے لئے اپنے تمام وسائل بروئے کار لانے اور امداد کی پیشکش کرنے والے ممالک کا شکریہ ادا کرتے ہوئے عالمی امداد نہ لینے کا فیصلہ کیا ہے۔ وفاقی کابےنہ کا اجلاس وزیراعظم نواز شریف کی زیرصدارت ہوا۔ وزیراعظم نواز شریف نے سیلاب کی تباہ کاریوں کا تخمینہ مہینوں کی بجائے ہفتوں میں لگا کر سیلاب سے بچاﺅ کے لئے خاطرخواہ اقدامات کرنے کی ہداےت کی۔ انہوں نے کہا کہ ماحولیاتی تبدیلیوں کے باعث قدرتی آفات سے نمٹنے کے لئے موثر حکمت عملی وضع کی جائے تا کہ کم سے کم نقصانات ہوں موثر حکمت عملی سے ہی سیلاب سے بچاﺅ ممکن ہے۔ وزیراعظم نے سندھ میں سیلاب کی تباہ کاریوں سے بچنے کے لئے ضروری اقدامات کرنے کی ہدایت کی اور اس حوالے سے کمیٹی قائم کر دی۔ وزیراعظم نے آفات سے نمٹنے کے لئے قومی ڈیزاسٹر مینجمنٹ پلان وفاقی کابینہ کے آئندہ اجلاس میں پیش کرنے کے ہدایت کی اور کہا کہ سیلاب سے بچنے کے لئے منظم منصوبہ بندی اور تیاری کی ضرورت ہے۔ موسمی تبدیلیوں کے ساتھ ڈیزاسٹر مینجمنٹ کے اداروں کو فعال اور مضبوط کرنا ہو گا۔ وزےر اعظم نے کہا کہ حکومت اربوں روپے معاوضے اور تعمیر نو پر خرچ کرتی ہے اگر یہی رقم موثر حکمت عملی اور انتظام پر خرچ کی جائے تو سیلاب اور بارشوں کے نقصانات کو کم سے کم کیا جا سکتا ہے۔ حکومت سیلاب سے متاثرہ عوام کی مشکلات کے ازالہ کے لئے ہر ممکن کوشش کریگی۔ چیئرمین این ڈی ایم اے علیم سعید نے سیلاب کی صورتحال جبکہ وفاقی سیکرٹری داخلہ شاہد خان نے اسلام آباد میں جاری دھرنوں کے بارے میں کابینہ کو بریفنگ دی۔ چےئرمےن اےن ڈی اےم اے نے بتایا کہ سیلاب پنجند کی طرف بڑھ رہا ہے۔ دریائے چناب میں صورت حال 1992 کی طرح ہے سیلاب کی تباہ کاریوں سے پنجاب کے دس اضلاع متاثر ہوئے جن میں جھنگ، چینیوٹ اور حافظ آباد کے علاقے شامل ہےں سیلاب سے 274 افراد جاں بحق ہوئے اور 43 ہزار مکانات کو نقصان پہنچا اور سیلاب سے 3 ہزار دیہات اور 11 لاکھ افراد متاثر ہوئے جو کہ انتہائی افسوسناک ہے۔ چیئرمین این ڈی ایم اے نے بتایا کہ پاک فوج سیلاب سے متاثر علاقوں میں ہیلی کاپٹروں اور کشتیوں کے ذریعے امدادی سرگرمیوں میں بھرپور حصہ لے رہی ہے۔ حکومت پنجاب اور این ڈی ایم اے بھی امداد اور بحالی کے کاموں میں مصروف ہے۔ سیلاب کی تباہ کاریوں سے متاثرین کے نقصان کا تخمینہ لگایا جارہا ہے جس کے بعد متاثرہ علاقوںکی تعمیر نو کے لئے بھی نقصانات کا تفصیلی جائزہ لیا جائیگا۔ وزیراعظم نے سیلاب متاثرین کی امداد کیلئے ارکان پارلیمنٹ پر مشتمل کمیٹی بنانے کی ہدایت کی۔ وزیر اعظم نے کہا کہ سیلاب سے متاثرہ ہر شخص تک پہنچا جائے۔ وفاقی سےکرٹری داخلہ نے کہا کہ حکومت نے دھرنوں کی سکیورٹی مزید سخت کرنے کی منظوری دی ہے۔ وزیراعظم نواز شریف نے کہا کہ حکومت مذاکراتی عمل پر پختہ یقین رکھتی ہے۔ تمام معاملات مذاکرات سے حل کئے جا سکتے ہیں، تحریک انصاف اور عوامی تحریک کے آئینی اور قانونی مطالبات زیر بحث آچکے ہیں، حکومت آئینی اور قانونی مطالبات تسلیم کرنے کیلئے تیار ہے لیکن غیر آئینی اور غیر قانونی مطالبات تسلیم نہیں کئے جا سکتے۔ وفاقی کابینہ کے اجلاس میں عوامی تحریک اور تحریک انصاف کے دھرنوں اور مذاکرات کا معاملہ زیر غور نہیں آیا۔ وزیر خزانہ اسحاق ڈار کابینہ کو بریفنگ دیں گے۔ وفاقی کابینہ نے مختلف ممالک سے تعلیم، صحت، انفارمیشن ٹیکنالوجی سمیت دیگر شعبوں میں تعاون کے 37 معاہدوں اور مفاہمت کی یادداشتوں پر دستخط کی منظوری دی۔ کابینہ نے 10 مئی کو کابینہ کی نجکاری کمیٹی کے اجلاس میں کئے گئے فیصلوں کی توثیق کی۔</body>
</COUNTER_document>
