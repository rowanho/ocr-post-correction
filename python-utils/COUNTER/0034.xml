<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0034.xml" newsdate="23.12.14" newspaper="APP" noofwordswithSWR="119" totalnoofsentences="8" totalnoofwords="170">
<headline>کیون پیٹرسن کو نظر انداز کرنا انگلش بورڈ کا مضحکہ خیز اقدام ہے۔ میتھیو ہیڈن</headline>
<body>سڈنی ۔ 23 دسمبر (اے پی پی) آسٹریلیا کرکٹ ٹیم کے سابق مایہ ناز بلے باز میتھیو ہیڈن نے کہا ہے کہ کیون پیٹرسن کو نظر انداز کرنا انگلش بورڈ کا مضحکہ خیز اقدام ہے۔ انگلینڈ اینڈ ویلز کرکٹ بورڈ نے رواں سال فروری میں کیون پیٹرسن کا سینٹرل کنٹریکٹ ختم کر دیا تھا۔ اپنے ایک بیان میں سابق بلے باز میتھیو ہیڈن نے کہا کہ کیون پیٹرسن کا شمار دنیا کے بہترین بلے بازوں میں ہوتا ہے، انہیں ورلڈ کپ کے سکواڈ میں شامل نہ کر کے انگلش بورڈ نے بہت بڑی بے وقوفی کی ہے، ان کی انگلینڈ ٹیم میں عدم موجودگی ایک بے تکی سی بات ہے۔ انگلینڈ بورڈ نے سری لنکا کے خلاف ون ڈے سیریز میں ٹیم کی مایوس کن کارکردگی کے بعد ایلسٹر کک کو کپتانی سے فارغ کرکے این مورگن کو عالمی کپ کیلئے کپتان مقرر کر دیا ہے۔ ایلسٹر کک ٹیسٹ ٹیم کے بدستور کپتان رہیں گے۔</body>
</COUNTER_document>
