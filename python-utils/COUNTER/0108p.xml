<?xml version="1.0" encoding="UTF-8" standalone="no"?>
<COUNTER_document classification="PD" domain="foreign" filename="0108p.xml" newsdate="09.09.14" newspaper="daily_islam" noofwordswithSWR="188" totalnoofsentences="7" totalnoofwords="312">
<headline>امریکا نے داعش کے خلاف فضائی حملوں کا اعلان کر دیا  امریکی فوجیوں کی حفاظت کیلئے ٹارگٹڈ حملے کریں گے، بڑی فوجی کاروائی کا فیصلہ نہیں کیا ،امریکی املاک اور شہریوں کو نقصان کی صورت میں جوابی اقدام اٹھایا جائے گا عراق مسائل کا کوئی فوجی حل نہیں،بطور کمانڈر انچیف امریکہ کو ایک نئی عراقی جنگ میں جھونکنانہیں چاہتا،امریکی صدر بارک اوبامہ کی وائٹ ہائس میں پریس کانفرنس</headline>
<body>واشنگٹن (مانیٹرنگ ڈیسک) امریکی صدر بارک اوبامانے عراق میں ٹارگٹڈ فضائی حملے کرنے کا اعلان کرتے ہوئے کہا ہے کہ عراق میں امریکی فوجیوں کی حفاظت کے لیے ٹارگٹڈ فضائی حملے کریں گے،عراق میں بڑی فوجی کاروائی کا فیصلہ نہیں کیا تاہم امریکی املاک اور شہریوں کو نقصان پہنچانے کی صورت میں جوابی کاروائی کی جائے گی۔غیر ملکی خبر رساں کے مطابق وائٹ ہاؤس میں خطاب کرتے ہوئے امریکی صدر نے کہا کہ اگر عراق میں املاک اور شہریوں کو نقصان پہنچا تو اس صورت حال میں وہاں جوابی کا روائی کی جا سکتی ہے تاہم امریکی صدر نے ایک بار پھرعراق میں فوھ بھیجنے کے امکان کو مسترد کرتے ہوئے کہا کہ امریکا دوبارہ عراق کی جنگ میں داخل نہیں ہونا چاہتا ۔امریکی صدر اوباما کا کہنا تھا کہ عراق میں بڑی فوجی کاروائی کا فیصلہ نہیں کیا ہے اور ہم شدت پسندوں کے خلاف عراقی اور کرد سیکورٹی فورسز کی مدد جاری رکھیں گے ۔انہوں نے کہا کہ عراق میں امریکی مفادات اور حملے کے تحفظ اور اقلیتوں کی نسل کشی روکنے کے لییامیکی فضائیہ کو محدود حملے کرنے کیاجازت دے دی گئی ہے۔انہوں ے کہا کہ امریکی فضائیہ نے داعش کے خوف سے پہاڑوں میں پناہ گزین عراقی باشندوں کو خوراک اور امدادی سامان کی فراہمی کاآپریشن بھی شروع کر دیاہے۔انہوں نے واضح کیا کہ عراقی مسائل کا کوئی فوجی حل نہیں ہے اس لیے وہ بطور کمانڈر انچیف امریکا کو ایک نئی عراقی جنگ میں جھونکنا نہیں چاہتے ۔</body>
</COUNTER_document>
