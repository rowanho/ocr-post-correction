<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0115p.xml" newsdate="10.08.14" newspaper="daily_waqt" noofwordswithSWR="114" totalnoofsentences="2" totalnoofwords="156">
<headline>ہرارے ٹیسٹ :زمبابوے نے پروٹیز کے تمام وار سہ لیے ،9وکٹ پر248رنز</headline>
<body>ہرارے (اسپورٹس ڈیسک ) ہرارے ٹیسٹ کے ابتدائی دن زمبابوے نے جنوبی افریقی بولنگ کے تماموار سہتے ہوئے 9وکٹ پر248رنزبنا لیے،کپتان برینڈن ٹیلر نے کی90 قائدانہ اننگز کھیلی ،ڈیل اسٹین اور ڈیبیو بولر ڈین پیڈٹ نے4،4 پلیئر زکو پویلین چلتا کیا ،پیڈٹ نے اختتامی اوور میں اپنی ہی گیند پر میزبان پلیئر ٹریپانو کاکیچ ڈراپ کیا ،ٹاس جیت کر بیٹنگ کا فیصلہ کرنے والی زمبابوین ٹیم کی شروعات اچھی نہیں رہی ،ووسی سبانڈا بغیر کوئی رن بنائے ڈیل اسٹین کے ہتھے چڑھ گئے،اس کے بعد پیڈٹ نے بھی بیٹسمینوں پر ہلہ بول دیا ،کپتان برینڈن ٹیلر(90)اورہملٹن مساکیڈز(45)نے ہمت دکھائی ،زمبابوے نے جنوبی افریقہ کیخلاف8 کاوشوں میں چوتھی مرتبہ پہلی اننگز میں 200سے زائد رنز اسکور کیے ،آف اسپنر پیڈٹ نے بعد ازاں تین گیندوں پر 2وکٹیں لے کر اپنی ٹیم کو فائدہ پہنچایا ، ریگس چاکو بوا صفر کی خفت سے دو چار ہوئے۔</body>
</COUNTER_document>
