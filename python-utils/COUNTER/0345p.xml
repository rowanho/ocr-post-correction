<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0345p.xml" newsdate="28.08.14" newspaper="express" noofwordswithSWR="215" totalnoofsentences="7" totalnoofwords="323">
<headline>تنقید کے نشتر کھا کر بھارتی کرکٹ ٹیم جاگ اٹھی انگلینڈ کیخلاف دوسرا میچ 133رنز سے جیت لیا ،رائنا کی سنچری، جڑیجا نے 4وکٹیں لیں</headline>
<body>کارڈف(اسپورٹس ڈیسک)تنقید کے نشتر کھا کر بھارتی کرکٹ ٹیم جاگ اٹھی انگلینڈ کیخلاف بارش سے متاثرہ دوسرا ون ڈے ڈک ورتھ لوئس میتھڈپر 133رنز سے جیت لیا ،47اوورز میں 295رنز کا نظر ثانی شدہ ہدف پانے والی میزبان ٹیم 161پر ڈھیر ہو گئی ،رویندر جڑیجا نے 4وکٹیں لیں ،اس سے پہلے مہمان سائیڈ نے 50اوورز میں 6وکٹ پر 304رنز بنائے ،سریش رائنا نے سنچری جبکہ روہت شرما اور دھونی نے ففٹیز بنائیں،کرس ووء کس نے بھی چار کھلاڑیوں کو آؤٹ کیا۔تفصیلات کے مطابق انگلینڈ کو بارش کی وجہ سے 47اوورز میں 295رنز کا ہدف ملا مگر اس کی بیٹنگ لائن ابر آلود کنڈیشنز میں بھارتی بولرز کے سامنے جم کر نہیں کھیل پائی ،الیکس ہالز نے سب سے زیادہ 40رنز بنائے ،مورگن 28رنز کیساتھ نمایاں رہے ،جڈیجا نے 4جبکہ محمد شامی اور ایشون نے 2,2کھلاڑیوں کو آؤٹ کیا ۔اس سے قبل بھارت کا آگاز بھی اچھا نہیں ہوا،صرف 19رنز پر 2 کھلاڑی پویلیں واپس لوٹ چکے تھے ،ووئکس کی گیند پر شیکھر دھون 11رنز بنا کر وکٹ کیپر جوز بٹلرکا کیچ بنے،تین گیندوں بعد آؤٹ آف فارم ویرات کوہلی صفر پر آؤٹ ہو گئے ،ووئکس کی تیز گیند بیٹ سے ٹکرا کر سیدھی مڈ آف پر موجود الیسٹر کک کے ہاتھوں میں سما گئی ۔اس موقع پر روہت شرما اور اج نکیاراہنے نے اسکور کو 110تک پہنچایا،دونوں کو جیمز ٹریڈویل نے میدان بدر کیا،راہنے 41رنز پراسٹمپڈ ہوئے جبکہ شرما 52رنز بنا کر ووء کس کا کیچ بنے ،سریش رائنا اور دھونی کے درمیاں پانچویں وکٹ 144رنز کی شراکت ہوئی،36سے 40اوورز کے پاور پلے میں انھوں نے 62رنز بنائے ،جس میں رائنا کا حصہ 15بالز پر 41رنز رہا۔جب رائنا جیمز اینڈرسن کی گیند پر ووء کس کا کیچ بنے تو اس وقت ان کا سکور 100رنز تھا،یہ ان کی چوتھی سنچری ہے۔دھونی 52رنز پر ووئکس کی سلوڈلیوری پر بولڈہوئے۔</body>
</COUNTER_document>
