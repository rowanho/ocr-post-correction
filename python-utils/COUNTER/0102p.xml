<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0102p.xml" newsdate="07.08.14" newspaper="daily_waqt" noofwordswithSWR="208" totalnoofsentences="16" totalnoofwords="321">
<headline>گال ٹیسٹ: پاکستان کے 4وکٹ پر261 رنز ، یونس کی سنچری</headline>
<body>گال (نیٹ نیوز) پاکستان نے سری لنکا کے خلاف پہلے ٹیسٹ کے پہلے روز چار وکٹوں کے نقصان پر 261رنز بنا لئے ہیں۔پہلے روز کی نمایاں بات تجربہ کار بلے باز یونس خان کی شاندار سنچری تھی تاہم یونس خان کے علاوہ اب تک کوئی بھی پاکستانی بلے باز لمبی اننگزکھیلنے میں کامیاب نہیں ہوا۔پہلے روز کے اختتام پر یونس خان133 پر کھیل رہے تھے جبکہ ان کا ساتھ اسد شفیق دے رہے ہیں جنہوں نے عمدہ 55رنز بنائے ہیں ۔سری لنکا کے شہر گال میں ہونے والے ٹیسٹ میچ میں پاکستان نے ٹاس جیت کر پہلے بیٹنگ کا فیصلہ کیا۔پاکستان کے دونوں اوپنرز جلدہی آوٹ ہو گئے۔پاکستان کی پہلی وکٹ چار رنز کے مجموعی سکور پر اس وقت گریجب اوپنر شہزاد چار رنز بنا کر پرساد کی گیند پر بولڈ ہوئے ۔اوپنر منظور کے پرساد نے ایل بی ڈبلیو کیا ۔منظور نے تین رنز سکور کیے۔پاکستان کی تیسری وکٹ 56 کے مجموعے سکور پراس وقت گری جب اظہر علی 30 رنز بنا کر ہیراتھ کے ہاتھوں آٹ ہوئے۔مصباح الحق 31 رنز بنا سکے اور ان کوہیراتھ نے آٹ کیا۔پاکستان کی جانب سے تجربہ کار بیٹسمین یونس خاننے شاندار سنچری سکور کی اور دن کے اختتام تک133 رنز پر ناٹ آؤٹ ہیں ان کا ساتھ دینے کے لئے اسد شفیق 55 رنز بنا کر کریز پر موجود ہیں ۔یہ یونس خان کے ٹیسٹ میچوں میں24 ویں سنچری ہے اور اس کے ساتھ انہوں نے23 سنچریاں بنانے والے جاوید میاداد کو پیچھے چھوڑدیا ہے۔ان کے علاوہ محمد یوسف نے بھی24 سنچریاں بنا رکھی ہیں ۔پاکستان کی جانب سے سب سے زیادہ ٹیسٹ سنچریوں کا ریکارڈانضمام الحق کے پاس ہے جنہوں نے ٹیسٹ25 سنچریاں بنا رکھی ہیں ۔ سری لنکا کی جانب سے رنگنا ہیراتھ نے 26اوورز میں 68رنز دے کر دو وکٹیں حاصل کیں اور فاسٹ باؤلر دھمیکا پرساد نے 16اوورز میں54 رنز دے کر دو وکٹیں اپنے نام کی ہیں۔</body>
</COUNTER_document>
