<?xml version="1.0" encoding="UTF-8" standalone="no"?>
<COUNTER_document classification="PD" domain="foreign" filename="0008.xml" newsdate="01.12.14" newspaper="APP" noofwordswithSWR="83" totalnoofsentences="7" totalnoofwords="129">
<headline>نائیجیریا میں بوکو حرام کے دہشتگردوں کا حملہ، 20 افراد ہلاک</headline>
<body>ابوجا ۔ یکم دسمبر (اے پی پی) نائیجیریا میں بوکو حرام کے دہشتگردوں نے حملہ کرکے 20 افراد کو ہلاک کردیا ہے۔ ذرائع ابلاغ کے مطابق نائیجیریا کے شمال مشرقی صوبے بورنو میں بوکو حرام کے شدت پسندوں نے لوگوں کے گھروں پر حملہ کرکے آگ لگا دی جس کے نتیجہ میں 20 افراد ہلاک ہوگئے۔ عینی شاہدین کے مطابق حملہ میں 30 سے زیادہ حملہ آور شامل تھے۔ دوسری جانب پولیس نے حملے کی تصدیق کرتے ہوئے کہا ہے کہ حملہ آوروں نے ایک پولیس اسٹیشن اور سرکاری عمارت کو بھی آگ لگا دی ہے۔ واضح رہے کہ گزشتہ ماہ کے دوران بوکو حرام کے حملوں میں 3 سو سے زیادہ افراد لقمہ اجل بن چکے ہیں۔</body>
</COUNTER_document>
