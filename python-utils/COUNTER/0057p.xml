<?xml version="1.0" encoding="UTF-8" standalone="no"?>
<COUNTER_document classification="ND" domain="foreign" filename="0057p.xml" newsdate="24.11.14" newspaper="daily_dunya" noofwordswithSWR="249" totalnoofsentences="16" totalnoofwords="397">
<headline>افغان پارلیمنٹ نے امریکہ کیساتھ سکیورٹی معاہدے کی منظوری دیدی  ایوان زریں کے152 ارکان نے حق 5'میں نے مخالفت میں ووٹ ڈالا' 12ہزار غیر ملکی فوجی آئندہ سال بھی ملک میں قیام کر سکیں گے منظوری قومی سلامتی کیلئے اہم ہے : صدر کا خیر مقدم</headline>
<body>کابل(دنیا نیوز ، نیوز ایجنسیاں )افغان پارلیمنٹ نے امریکہ کے ساتھ دو طرفہ سکیورٹی معاہدے کی منظوری دے دی ، جس کے تحت2014 کے بعد بھی اتحادی افواج افغانستان میں قیام کر سکیں گی۔پارلیمنٹ کے ایوان زیریں (ولیسی جرگہ) نے سکیورٹی معاہدے اور نیٹو کے ساتھ فوجوں کی حیثیت کے معاہدے کی منظوری دی ۔ایوان میں 152ارکان کے معاہدے کے حق میں جبکہ5 نے مخالفت میں ووٹ ڈالا ۔بعض ارکان نے سکیورٹی معاہدے کی تائید اور مخالفت میں پانچ ،پانچ ارکان کی تقریروں کا مطالبہ کیا تھا تاہم اکژیت نے اس تجویز کی مخالفت کی اور بغیر کسی تقریر کے ہی معاہدے کو منظور کر لیا گیا۔ارکان نے صدر اوباما کی جانب سے امریکی فوجیوں کو مزید ایک سال تک براہ راست فوجی کارروائی کی اجازت دینے پر کوئی گفتگو نہیں کی ۔سکیورٹی معاہدے کے تحت 12ہزار امریکی اور نیٹو آئندہ سال بھی ملکی فوج کی مدد کیلئے افغانستان مین قیام کر سکیں گی۔یاد رہے کہ قبل ازیں سابق صدر حامد کر زئی نے سکیورٹی معاہدے پر دستخط کرنے سے انکار کر دیا اور فریقین کر درمیان تعلقات کشیدہ ہو گئے تھے ۔حامد کرزئی کا موقف تھا کہ امریکہ افغانستان میں قیام امن نے سلسلے میں نیک نیتی سے کام نہیں لے رہا ۔صدر اشرف غنی نے معاہدے کی منظوری کا خیرمقدم کرتے ہوئے کہا ہے کہ وہ ایوان بالا کی جانب سے بھی معاہدے کی منظوری کا انتظار کر رہے ہیں ۔ ان کا کہنا تھا کہ معاہدے کی منظوری افغانستان کی قومی سلامتی کیلئے ایک اہم قدم ہے ۔افغان فوج مستقبل میں اپنے ملک کی حفاظت کی ذمہ دار ہو گی ۔ دریں اثنا طالبان کے ساتھ مذاکرات کیلئے قایم امن کونسل کے چیئر مین صلاح الدین ربانی نے اپنے عہدے سے استعفیٰ دے دیا۔ ذرائع کے مطابق انہوں نے استعفیٰ صدر اشرف غنی کو بھجوادیا ہے تاہم صدر نے ابھی استعفیٰ منظور نہیں کیااور انہیں کام جاری رکھنے کی ہدایت کی ہے ۔ فوری طور پر صلاح الدین ربانی کے استعفے کی وجہ سامنے نا آسکی ۔ ستمبر2010 میں سابق صدر حامد کرزئی نے طالبان سے مذاکرات کے لئے امن کونسل کے قیام کی منظوری دی تھی۔</body>
</COUNTER_document>
