<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0176p.xml" newsdate="09.09.14" newspaper="daily_waqt" noofwordswithSWR="242" totalnoofsentences="2" totalnoofwords="397">
<headline>یو ایسں اوپن:سرینا ولیمز نے چھٹی بار ٹائٹل اپنے نام کر لیا</headline>
<body>نیو یارک(وقت نیوز)امریکا کی عالمی نمبر ایک سرینا ولیمز نےڈنمارک کی کیرولین وزیناکی کو سال کے آخری گرینڈ سلام یو ایسں اوپن کے فائنل میں شکست دے کر ٹائٹل اپنے نام کر لیا-نیو یارک کے آرتھر ایش اسٹیڈیم میں کھیلے گے فائنل میں میں سرینا ولیمز نےڈنمارک کی کیرولین وزیناکی کو سٹریٹ سیٹس میں 6-3 6-3, سے شکست دے کر چھٹی بار یو ایسں اوپن ٹائٹل اپنے نام کیا-میچ کے دوران سرینا ولیمز وزیناکی پر چھائی رہیں یہ سرینا ولیمز کا چھٹا یو ایسں اوپن جب کہ مجموعی طور ان کے کیرئیر کا اٹھارواں ٹائٹل ہے-فائنل جیتنے پر سرینا ولیمز کو 4 ملین ڈالرز کی انعامی رقم بھی ملی جو یو ایسں اوپن کی تاریخ میں سب سے زیادہ دی جانے والی انعامی رقم ہے-میچ کے آغاز میں سرینا نے پوائنٹس گنوائے لیکن بعد میں سرینا نے پہلا سیٹ حاصل کرنے لیے محنت شروع کی اور یوں انہوں نے کامیابی کی جانب قدم بڑھانے شروع کیے وزیناکی کی میچ میں ایک بھی نہ چلنےدی-عالمی نمبر ایک سرینا ولیمز اس کامیابی کے بعد زیادہ گرینڈ سلام ٹائٹل جیتنے والی خواتین کھلاڑیوں کی فہرست میں چوتھے نمبر پر آ گئ ہیں اور اس میں ماریٹنانیوراتیلوا اور کرس ایورٹ بھی ان کے ہمراہ ہیں-آسٹریلیا کی مارگریٹ کورٹ24 گرینڈ سلام ٹائٹل کے ساتھ سرفہرست ہیں جب کہ جرمنی کی سٹیفی گراف نے 22 گرینڈ سلام جیت رکھے ہیں-32 سالہ ولیمز کی یو ایسں اوپن میں یہ مسلسل تیسری کامیابی ہےاور یہیں انھوں نے 15 سال قبل اپنا پہلا گرینڈ سلیم جیتا تھا-اختتامی تقریب کےموقع پر عالمی نمبر ایک سرینا ولیمز نے گفتگو کرتے ہوئےکہا کہ 18واں گرینڈ سلام ٹائٹل جیتنا بہت خوشی کا باعث ہے کیوں کہ اس ٹائٹل کو جیت کر میں نے کرس اور مریٹنا کی ہمسری کر لی ہے-میں سوچ بھی نہیں سکتی تھی کہ میں اس سنگ میل کو حاصل کروں گی اور میرا نام ٹینس کی لچنڈکھلاڑیوں کےساتھ لیا جائے گا-میں اس سے بہتر طریقے سے اختتام نہیں سوچ سکتی تھی-یہاں جیتنا میرے لیے خوشی کا باعث ہے اور میں بہت جزباتی ہوئی ہوں-وزیناکی جو کہ سریناکی بہت اچھی دوست ہیں-انھوں نے کہا کہ سرینا کو مبارک ہو وہ آج یقینی طور پر فتح کی حقدار تھیں اور مجھ سے بہتر کھیلیں-وہ میرے لیے لیے رہنما ہیں اور کورٹ سے باہر ایک بہت ناقابل یقین دوست ہیں-اس موقع پرماریٹنانیوراتیلوا اور کرس ایورٹ موجود تھیں۔</body>
</COUNTER_document>
