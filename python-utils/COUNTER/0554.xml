<?xml version="1.0" encoding="UTF-8" standalone="no"?>
<COUNTER_document classification="PD" domain="national" filename="0554.xml" newsdate="30.04.15" newspaper="APP" noofwordswithSWR="100" totalnoofsentences="6" totalnoofwords="145">
<headline>چینی صدر کا وزیراعظم محمد نواز شریف سے اظہار تشکر چینی صدر شی چن پنگ کا پرتپاک میزبانی پر وزیراعظم محمد نواز شریف سے اظہار تشکر</headline>
<body>اسلام آباد ۔ 30 اپریل (اے پی پی) چینی صدر شی چن پنگ نے دورہ پاکستان کے دوران پرتپاک میزبانی کئے جانے پر وزیراعظم محمد نواز شریف سے اظہار تشکر کیا ہے۔ اس سلسلے میں چینی سفیر سن وی دونگ نے جمعرات کو یہاں وزیراعظم ہاﺅس میں وزیراعظم محمد نواز شریف کو چینی صدر کا خط پہنچایا جس میں انہوں نے اپنے کامیاب دورے کو یقینی بنانے کے لئے حکومت پاکستان کے بہترین انتظامات کو سراہا ہے۔ چینی صدر نے اپنے خط میں پاکستان اور چین کے درمیان ٹھوس سدا بہار دوطرفہ تعلقات کی حمایت میں دونوں ممالک کو آہنی بھائی قرار دیا۔ انہوں نے چائنہ پاکستان اکنامک کوریڈور کی کامیابی کے لئے اپنے عزم کا بھی اظہار کیا۔</body>
</COUNTER_document>
