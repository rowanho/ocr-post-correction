<?xml version="1.0" encoding="UTF-8" standalone="no"?>
<COUNTER_document classification="ND" domain="national" filename="0319p.xml" newsdate="25.11.14" newspaper="daily_dunya" noofwordswithSWR="180" totalnoofsentences="7" totalnoofwords="257">
<headline>دنیا بھر میں خواتین پر تشدد کے خاتمے کا آج دن منایا جائیگا عورتوں کے خلاف بڑھتے جرائم کی وجہ سے پاکستان دنیا کا تیسرا خطرناک ترین ملک قرار پاکستانی خواتین پر جنسی حملوں میں 50فیصد ،غیرت کے نام پر قتل میں 27فیصد اضافہ ہوا</headline>
<body>لاہور(گونیلا گل)پاکستان سمیت دنیا بھر میں آج " خواتین پر تشدد کے خاتمے کا عالمی دن" منایا جایا جا رہاہے؛یہ دن ہر سال 25نومبر کو منایا جاتا ہے اسی روز عورتوں پر تشدد کے خاتمے کی سولہ روزہ سے گرمیوں کا بھی آغاز ہوتا ہے،جن کا اختتام 10دسمبر کو انسانی حقوق کے عالمی دن کے موقع پر ہوتا ہے۔ایک نجی تنظیم کی رپورٹ برائے 2014کے مطابق دنیا بھر میں پاکستان عورتوں کیلئے تیسرا خطرناک ترین ملک بن گیا ہے۔یہاں ہر سال ایک ہزار سے زیادہ عورتیں کاروکاری اور 90فیصد گھریلو تشدد کا شکار ہوتی ہیں ۔پاکستان میں خواتین پر جنسی حملوں میں لگ بھگ 50فیصد اور گھریلو تشدد کے واقعات میں 25فیصد اضافہ ریکارڈ ہوا ہے۔پاکستان میں خواتین کے ساتھ امتیازی سلوک کے خاتمے کیلئے حالیہ برسوں میں نئی قانون سازی بھی ہوئی ہے۔حنا جیلانی ،شازیہ شاہین ،عنبرین فاطمہ ،نبیلہ شاہیں ،لیلی اظہر،بشری خالق ،نیلم حسین ،سمیعہ یوسف ،نعیمہ ملک،نازیہ حسن ،شبانہ ناز،نورین توکل،آئمہ محمود ،فرزانہ ممتاز سمیت دیگر سماجی ورکرز نے روزنامہ دنیا سے خصوصی بات چیت کرتے ہوئے کہا کہ سما جی تعصبا ت،کمزور قوانین،پولیس کی ناقص تفتیش،کمزور عدالتی نظام اور مجرموں کا سزا سے بچنا خواتین کیخلاف جرائم میں اضافے کی بڑی وجوہا ت ہیں،انہوں نے وفاقی و پنجاب حکومت سے ضمن میں موثر قانون سازی کا مطالبہ کیا۔</body>
</COUNTER_document>
