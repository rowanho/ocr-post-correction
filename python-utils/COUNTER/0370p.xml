<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0370p.xml" newsdate="27-07-14" newspaper="express" noofwordswithSWR="175" totalnoofsentences="2" totalnoofwords="238">
<headline>انگلش ٹیم ناکامیوں سے دامن چھڑانے کیلیے بے تاب بھارت سے تیسرا ٹیسٹ آج شروع ہوگا،انجرڈ پرائر کی جگا جوز بٹلر کا ڈیبیویقینی</headline>
<body>ساؤتھمپٹن(اسپورٹس ڈیسک/اے ایف پی)ناکامیوں سے دامن چھڑانے کیلیے بے تاب انگلش ٹیم اتوار سے بھارت کیخلاف تیسرا ٹیسٹ کھیلے گی،پانچ میچز کی سیریز میں مہماں سائیڈ کو 1-0سے سبقت حاصل ہے،انفرادی طور پر بھی ناکام رہنے والے الیسٹر کک پر میزبانی ٹیم کی قیادت چھورنے کیلیے دباؤانتہا پر پہنچ چکا،ساؤتھمپٹن میں دوسری مرتبہ ٹیسٹ منعقد ہوگا،پیہم انجری مسائل کے سبب آرام لینے والے میٹ پرائر کی جگہ جوز بٹلر کا ٹیسٹ ڈیبیو یقینی ہے،اسٹورٹ براڈ فٹنس مسائل کے باوجود میزبان بالنگ اٹیک کو سنبھالیں گے،البتہ پیناسٹوکس کو کرس جورڈن کیلیے جگہ خالی کرنا پڑ سکتی ہے،لارڈز میں فتح پانے والی بھارتی الیون میں ایک تبدیلی متوقع ہے،اسٹورٹ بنی کی جگہ روہت شرما مڈل آرڈر میں موقع پاسکتے ہیں،انگلش ٹیم اپنے گذشتہ 9میں سے 7ٹیسٹ میچز ہار چکی ہے،ای جیز باؤل پر اس سے قبل تین برس پہلے سری لنکا سے واحد ٹیسٹ ڈرا ہوا تھا،گرین ٹاپ وکٹ دونوں ٹیموں کی منتظر ہوگی ،اتوار کو بارش کا امکان لیکن اس کے بعد چاروں دن موسم صاف رہنے کو پیشگوئی کی گئی ہے،بھارتی کپتان دھونی چاہتے ہیں کہ ان کے پیسرز عمدہ کارکردگی کا سلسلہ اس میدان میں بھی جاری رکھیں ،لارڈمیں ایشانت کے باؤنسر ز نے انگلش بیٹسمینوں کا قصہ تمام کر دیا جبکہ بھونیشور نے پہلی اننگز میں میزبان بیٹنگ لائن کے بخیے ادھیڑدیے تھے۔</body>
</COUNTER_document>
