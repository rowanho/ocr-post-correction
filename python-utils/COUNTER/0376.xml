<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0376.xml" newsdate="19.12.14" newspaper="APP" noofwordswithSWR="140" totalnoofsentences="7" totalnoofwords="188">
<headline>سری لنکا نے نیوزی لینڈ میں ڈیرے ڈال دیئے آئی لینڈرز (کل)نیوزی لینڈ الیون کے خلاف دو روزہ ٹور میچ سے دورے کا آغاز کرے گی</headline>
<body>کوئنز ٹاؤن ۔ 19 دسمبر (اے پی پی) سری لنکن کرکٹ ٹیم جیت کا عزم لئے مکمل سیریز کھیلنے کیلئے نیوزی لینڈ پہنچ گئی۔ مہمان ٹیم دورے کا آغاز (کل) اتوار کو نیوزی لینڈ الیون کے خلاف دو روزہ ٹور میچ سے کرے گی۔ سری لنکن ٹیم دورے کے دوران میزبان ٹیم کے خلاف دو ٹیسٹ اور سات ایک روزہ بین الاقوامی کرکٹ میچوں کی سیریز کھیلے گی۔ دونوں ٹیموں کے درمیان سیریز کا پہلا ٹیسٹ 26 سے 30 دسمبر تک کرائسٹ چرچ جبکہ دوسرا اور آخری ٹیسٹ 3 سے 7 جنوری تک ویلنگٹن میں کھیلا جائے گا۔ اس کے بعد دونوں ٹیموں کے درمیان سات ایک روزہ میچوں کی سیریز کا پہلا میچ 11 جنوری کو کرائسٹ چرچ، دوسرا میچ 15 جنوری کو ہملٹن، تیسرا میچ 17 جنوری کو آکلینڈ، چوتھا میچ 20 جنوری کو نیلسن، پانچواں میچ 23 جنوری کو ڈونیڈن، چھٹا میچ 25 جنوری کو ڈونیڈن جبکہ ساتواں اور آخری میچ 29 جنوری کو ویلنگٹن میں کھیلا جائے گا۔</body>
</COUNTER_document>
