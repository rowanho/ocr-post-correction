<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0293.xml" newsdate="19.10.14" newspaper="APP" noofwordswithSWR="127" totalnoofsentences="7" totalnoofwords="163">
<headline>پاکستان اور آسٹریلیا کے درمیان پہلا ٹیسٹ 22 اکتوبر سے شروع ہوگا</headline>
<body>دبئی ۔ 19اکتوبر (اے پی پی) پاکستان اور آسٹریلیا کی کرکٹ ٹیموں کے درمیان دو ٹیسٹ میچز کی سیریز کا پہلا ٹیسٹ 22 اکتوبر سے دبئی انٹرنیشنل کرکٹ سٹیڈیم میں شروع ہوگا۔ پاکستانی ٹیم مصباح الحق کی قیادت میں میدان میں اترے گی جبکہ دیگر کھلاڑیوں میں احمد شہزاد، اسد شفیق، اظہر علی، احسان عادل، حارث سہیل، عمران خان، محمد حفیظ، محمد طلحہ، راحت علی، سرفراز احمد، شان مسعود، توفیق عمر، یاسر شاہ، یونس خان اور ذوالفقار بابر شامل ہیں۔ اے ٹیم کی کینگروز کے خلاف چار روزہ ٹور میچ میں شاندار کامیابی کے بعد ٹیسٹ سیریز سینئر کھلاڑیوں کیلئے کسی چیلنج سے کم نہیں ہوگی۔ آسٹریلوی ٹیم گرین شرٹس کو واحد ٹی 20 اور تین ون ڈے میچز کی سیریز میں کلین سویپ کر چکی ہے۔ دونوں ٹیموں کے درمیان سیریز کا دوسرا اور آخری ٹیسٹ 30 اکتوبر سے 3 نومبر تک شیخ زید سٹیڈیم، ابوظہبی میں کھیلا جائے گا۔</body>
</COUNTER_document>
