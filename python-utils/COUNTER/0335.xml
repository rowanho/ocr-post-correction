<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0335.xml" newsdate="22.10.14" newspaper="APP" noofwordswithSWR="132" totalnoofsentences="6" totalnoofwords="193">
<headline>ویون رچرڈز، یوسف اور چیپل کا ریکارڈ پاش پاش، یونس خان نے ٹیسٹ میچوں میں انضمام الحق اور ایلسٹرکک کی زیادہ سنچریوں کا ریکارڈ برابر کر دیا</headline>
<body>دبئی۔22 اکتوبر (اے پی پی) پاکستان کے مایہ ناز سینئر بلے باز یونس خان نے ٹیسٹ میچوں میں انضمام الحق اور ایلسٹرکک کی زیادہ سنچریوں کا ریکارڈ برابر کر دیا۔ یونس خان نے آسٹریلیا کے خلاف شروع ہونے والے سیریز کے پہلے ٹیسٹ کی پہلی اننگز میں شاندار سنچری بنا کر یہ اعزاز حاصل کیا۔ کیریئر کی 25 ویں سنچری کے ساتھ یونس خان نے ویون رچرڈز، محمد یوسف اور گریگ چیپل کو پیچھے چھوڑ دیا، تینوں بلے بازوں نے 24، 24 سنچریاں سکور بنا رکھی تھیں۔ بدھ کو دبئی میں آسٹریلیا کے خلاف شروع ہونے والے سیریز کے پہلے ٹیسٹ کی پہلی اننگز میں یونس خان نے انتہائی شاندار اور ذمہ دارانہ بیٹنگ کا مظاہرہ کیا، انہوں نے ڈٹ کر کینگروز باؤلرز کا مقابلہ کیا اور شاندار سنچری مکمل کی، یہ ان کے کیریئر کی 25 ویں سنچری ہے، اس سنچری کے ساتھ ہی انہوں نے محمد یوسف کی 24 سنچریوں کا ریکارڈ توڑ کر انضمام الحق کی 25 سنچریوں کا ریکارڈ برابر کر دیا۔</body>
</COUNTER_document>
