<?xml version="1.0" encoding="UTF-8" standalone="no"?>
<COUNTER_document classification="WD" domain="national" filename="0451.xml" newsdate="20.08.14" newspaper="SANA" noofwordswithSWR="179" totalnoofsentences="10" totalnoofwords="287">
<headline>منظور وسان کی جماعت ماضی میں تو ’’بی بی‘‘ کی پارٹی تھی حافظ حسین احمد</headline>
<body>اوکاڑہ( ثناء نیوز)جمعیت علمائے اسلام ف کے مرکزی راہنما حافظ حسین احمد نے کہا ہے کہ منظور وسان کی جماعت ماضی میں تو ’’بی بی‘‘ کی پارٹی تھی البتہ بی بی کو راستے سے ہٹائے جانے کے بعد یہ’’میاں‘‘ کی پارٹی بن گئی اسی لئے وسان نے پیپلز پارٹی کو ایم کیو ایم کا ’’میاں‘‘ کہا۔عجیب بات ہے کہ عام عورت بیوی بن کر ’’خطرناک‘‘ ہو جاتی منظور وسان کی ہمت ہے کہ وہ ایم کیو ایم ’’جیسی ‘‘ کو پیپلز پارٹی کی بیوی بنا رہا ہے۔نواز شریف نے اگر مشرف کے حوالے سے اپنی پالیسی نہ بدلی توآصف زرداری اپنی مفاہمتی پالیسی بدل لیں گے پھر مفاہمتی اونٹ عمران کی ’’کروٹ‘‘ بیٹھے گا۔ان خیالات کا اظہار انہوں نے اوکاڑہ پریس کلب میں ٹیلی فونک بات چیت کرتے ہوئے کیا۔حافظ حسین احمد نے کہا کہ کیا ہی اچھا ہوتا کہ منظور وسان سپیکر سندھ اسمبلی سراج درانی کے افظار ڈنر میں ایم کیو ایم کو بیوی اوربھابی کی بجائے بھائی کہ دیتے اس سے لندن والا ’’بھائی‘‘ بھی راضی ہو جاتا۔اور ہو سکتا ہے کہ لندن کے ’’بھائی‘‘کی رضا پر ہی وسان نے ایم کیو ایم کو بیوی کہا ہو۔انہوں نے کہا کہ اب تک کے تجربات یہ ہیں کہ ایم کیو ایم تعلق بناتے وقت دوسرے جماعت سے ’’میاں‘‘ والا ہی ٹریٹ کرتی ہے۔ایک سوال کے جواب میں حافظ حسین احمد نے کہا کہ زرداری کی موجودگی میں عمران خان کا دوسرا دورہ لندن کئی باتوں کا پتہ دیتا ہے۔دونوں کی قربت میں مشرف فیکٹر اہم ہو گیا ہے اگر نواز شریف نے مشرف کے بارے میں پالیسی نہ بدلی تو زرداری کا مفاہمتی ’’اونٹ‘‘ عمران کی کروٹ بیٹھ سکتا ہے۔</body>
</COUNTER_document>
