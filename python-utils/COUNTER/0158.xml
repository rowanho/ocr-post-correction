<?xml version="1.0" encoding="UTF-8" standalone="no"?>
<COUNTER_document classification="PD" domain="national" filename="0158.xml" newsdate="25.11.14" newspaper="APP" noofwordswithSWR="143" totalnoofsentences="9" totalnoofwords="218">
<headline>لٹویا کی وزارت خارجہ میں پاکستان اور لٹویا کے درمیان مشاورت کے تیسر ے دورکا انعقاد، دوطرفہ تعلقات اور سیاسی، اقتصادی، تعلیمی اور ثقافتی میدان میں تعاون کو وسعت دینے کے امکانات کا جائزہ،دونوں ممالک کے درمیان سالانہ دوطرفہ مشاورت کے بارے میں مفاہمت کی یادداشت پر بھی دستخط</headline>
<body>اسلام آباد ۔ 25 نومبر (اے پی پی) پاکستان اور لٹویا کے درمیان مشاورت کا تیسرا دور ریگا میں لٹویا کی وزارت خارجہ میں منعقد ہوا۔ منگل کو ترجمان دفتر خارجہ کی طرف سے جاری بیان میں کہا گیا کہ پاکستان کی جانب سے ایڈیشنل سیکرٹری (یورپ) ندیم ریاض اور لٹویا کی طرف سے انڈر سیکرٹری آف سٹیٹ ایجورڈز سٹپریز نے اپنے اپنے وفد کی قیادت کی۔ دونوں اطراف نے دوطرفہ تعلقات کا تفصیلی جائزہ لیتے ہوئے سیاسی، اقتصادی، تعلیمی اور ثقافتی میدان میں تعاون کو وسعت دینے کے امکانات کا جائزہ لیا۔ اس موقع پر عالمی اور علاقائی امور پر بھی تبادلہ خیال ہوا۔ دونوں ممالک کے درمیان سالانہ دوطرفہ مشاورت کے بارے میں مفاہمت کی یادداشت پر بھی دستخط کئے گئے۔ لٹویا میں پاکستان کے سفیر خالد میمن اور لٹویا کے سٹیٹ سیکرٹری انڈریاس پلدیوگوکس نے ایم او یو پر دستخط کئے۔ یہ بھی اتفاق پایا گیا کہ سیاسی مشاورت کا آئندہ دور 2015ء میں باہمی طور پر متفقہ تاریخوں پر اسلام آباد میں منعقد ہو گا</body>
</COUNTER_document>
