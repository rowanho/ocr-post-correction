<?xml version="1.0" encoding="UTF-8" standalone="no"?>
<COUNTER_document classification="PD" domain="foreign" filename="0143p.xml" newsdate="22.08.14" newspaper="daily_dunya" noofwordswithSWR="129" totalnoofsentences="8" totalnoofwords="187">
<headline>کینیڈا میں لاکھوں طلبا نے اسرائیلی مصنوعات کا بائکاٹ کر دیا  کنیڈین فیڈریشن آف سٹوڈنٹس ملک بھر میں تین لاکھ طلبا کی نمائندگی کرتی ہے</headline>
<body>اونٹاریو (نیٹ نیوز ) غزہ پر حملوں اور اسرائیل کی ریاستی دہشت گردی کے خلاف کنیڈا میں لاکھوں طلبا نے اپنے غم و غصے کا اظہار کرنے کیلئے اسرائیل کی مصنوعات کا بائیکاٹ کر دیا۔ ذرائع کے مطابق بائیکاٹ کا اعلان کنیڈین فیڈریشن آف سٹوڈنٹس نے کیا ہے ۔فیڈریشن ملک بھر کی یونیورسٹیوں اور کالجوں کے3 لاکھ طلبا کی نمائندگی کرتی ہے ۔فیڈریشن نے بائیکاٹ کا فیصلہ اپنے سالانہ اجلاس کے دوران کیا۔اسرائیلی مصنوعات کی بائیکاٹ کیلئے پہلے سے جاری تحریک بی ڈی ایس ساتھ دینے کا اعلان ایک متفقہ قرار داد منظور ی کے بعد کیا گیا ۔ فیڈریشن کی مجلس عاملہ کی رکن اناگو لڈ فنچ نے بتایا کہ قرارداد رائیرسن سٹوڈنٹس یونین کی جانب سے پیش کی گئی تھی ۔یاد رہے کہ اسررائیلی مصنوعات کے بائیکاٹ کی قرار داد کی منظوری سے قبل رواں ماہ اسرائیل کے خلاف طلبا نے احتجاج بھی کیا تھا اور حکومت کی اسرائیل اور غزہ کے متعلق پالیسی پر شدید تنقید کی تھی۔</body>
</COUNTER_document>
