<?xml version="1.0" encoding="UTF-8" standalone="no"?>
<COUNTER_document classification="PD" domain="national" filename="0395.xml" newsdate="25.07.14" newspaper="APP" noofwordswithSWR="99" totalnoofsentences="5" totalnoofwords="147">
<headline>ٹیکس دہندگان کو سستے اور فوری انصاف کی فراہمی کو یقینی بنانے کے لئے ٹھوس اقدامات اور جدت کی حامل حکمت عملی اختیار کریں۔ صدر مملکت ممنون حسین کی وفاقی ٹیکس محتسب عبدالرﺅف چوہدری سے ایوان صدر میں ملاقات</headline>
<body>اسلام آباد ۔ 25 جولائی (اے پی پی) صدر مملکت ممنون حسین نے وفاقی ٹیکس محتسب پر زور دیا ہے کہ وہ ٹیکس شکایات کے حوالے سے ٹیکس دہندگان کو سستے اور فوری انصاف کی فراہمی کو یقینی بنانے کے لئے ٹھوس اقدامات اور جدت کی حامل حکمت عملی اختیار کریں۔ جمعہ کو وفاقی ٹیکس محتسب عبدالرﺅف چوہدری سے ایوان صدر میں گفتگو کرتے ہوئے صدر نے کہا کہ ایف ٹی او کا ادارہ ایک اہم سرکاری ادارہ ہے جسے بدانتظامی کی شکایات دور کرنے اور ٹیکس حکام کی جانب سے ٹیکس دہندگان سے روا رکھی جانے والی نا انصافی کے ازالے کے لئے مینڈیٹ دیا گیا ہے۔</body>
</COUNTER_document>
