<?xml version="1.0" encoding="UTF-8" standalone="no"?>
<COUNTER_document classification="WD" domain="foreign" filename="0060.xml" newsdate="23.11.14" newspaper="APP" noofwordswithSWR="126" totalnoofsentences="7" totalnoofwords="191">
<headline>امریکی وزارت دفاع کی سعودی شدت پسند کی گوانتاناموبے کے حراستی مرکز سے اپنے ملک واپس کئے جانے کی تصدیق</headline>
<body>واشنگٹن 23 نومبر (اے پی پی) امریکی وزارت دفاع نے سعودی عرب سے تعلق رکھنے والے ایک شدت پسند کی گوانتانامو کے حراستی مرکز سے اپنے ملک واپس کیے جانے کی تصدیق کی ہے۔عرب ٹی وی کے مطابق محمد الزھرانی کے نام سے مشہور جنگجو کیوبا کے جزیرہ گوانتانامو میں قائم بدنام زمانہ امریکی حراستی مرکز میں ان 142 القاعدہ جنگجوؤں میں شامل تھا جنہیں امریکی صدر براک اوباما نے اپنی مدت صدارت کے اختتام سے قبل دوسرے ملکوں میں بھیجنے اور جیل بند کرنے کا اعلان کر رکھا ہے۔رپورٹ کے مطابق محمدالزھرانی کی گوانتانامو حراستی مرکز سے رہائی سے قبل قیدیوں پر نظر رکھنے والی فالو اپ کمیٹی کی جانب سے اس کی وطن واپسی کی سفارش کی گئی تھی۔ 44 سالہ سعودی محمد الزھرانی گذشتہ بارہ سال سے گوانتانامو میں قید تھا۔ گذشتہ اکتوبر تک اسے امریکی مفادات کے لیے سنگین خطرہ ہی قرار دیا جاتا رہا ہے۔ تاہم تین اکتوبر کو فالو اپ کمیٹی کی جانب سے اسے سعودی عرب واپس کرنے کے بارے میں فیصلہ کیا گیا</body>
</COUNTER_document>
