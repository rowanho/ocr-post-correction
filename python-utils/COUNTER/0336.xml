<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0336.xml" newsdate="23.10.14" newspaper="APP" noofwordswithSWR="130" totalnoofsentences="7" totalnoofwords="181">
<headline>سرفراز احمد نے آسٹریلیا کے خلاف سنچری داغ دی احمد مسلسل پانچ بار 50 سے زائد رنز بنا کر ظہیر باس، مصباح، سعید انور اور انضمام الحق کے ہم پلہ ہو گئے</headline>
<body>دبئی ۔ 23 اکتوبر (اے پی پی) پاکستان کرکٹ ٹیم کے وکٹ کیپر بلے باز سرفراز احمد نے آسٹریلیا کے خلاف جاری پہلے ٹیسٹ کی پہلی اننگز میں کیریئر کی دوسری سنچری داغ دی۔ سرفراز نے ٹیسٹ میچوں میں مسلسل پانچ بار 50 سے زائد رنز بنانے کا ظہیر عباس، مصباح الحق، سعید انور اور انضمام الحق کا ریکارڈ بھی برابر کر دیا۔ ظہیر عباس اور مصباح الحق نے مسلسل چھ بار پچاس سے زائد رنز بنانے کا کارنامہ انجام دے رکھا ہے۔ دبئی میں آسٹریلیا کے خلاف پہلے ٹیسٹ کی پہلی اننگز میں سرفراز احمد نے انتہائی شاندار بیٹنگ کا مظاہرہ کیا، انہوں نے ڈٹ کر کینگروز باؤلرز کا مقابلہ کیا اور شاندار سنچری مکمل کی، یہ ان کے کیریئر کی دوسری سنچری ہے۔ احمد نے کیریئر بہترین اننگز کھیلتے ہوئے 109 رنز کی اننگز کھیلی، وہ 109 رنز بنا کر نیتھن لیون کی گیند کا نشانہ بنے۔</body>
</COUNTER_document>
