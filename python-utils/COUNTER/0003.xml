<?xml version="1.0" encoding="UTF-8" standalone="no"?>
<COUNTER_document classification="WD" domain="sports" filename="0003.xml" newsdate="01.12.14" newspaper="APP" noofwordswithSWR="127" totalnoofsentences="7" totalnoofwords="172">
<headline>عالمی بلائینڈ کرکٹ کپ میں پاکستان کی مسلسل چوتھی کامیابی ، لیگ میچ میں بنگلہ دیش کو 9 وکٹوں سے ہرا دیا</headline>
<body>کیپ ٹاؤن۔ یکم دسمبر (اے پی پی) عالمی بلائینڈ کرکٹ کپ کے لیگ میچ میں پاکستان نے بنگلہ دیش کو 9 وکٹوں سے شکست دے کر مسلسل چوتھی کامیابی حاصل کی۔ پیر کو کیپ ٹاؤن میں کھیلے گئے میچ میں پاکستان نے ٹاس جیت کر بنگلہ دیش کو پہلے کھیلنے کی دعوت دی، بنگلہ دیش کی ٹیم نے پہلے کھیلتے ہوئے مقررہ 40 اوورز میں 8 وکٹوں کے نقصان پر 101 رنز سکور کئے، خورشید عالم 35 رنز کے ساتھ نمایاں رہے، پاکستان کی جانب سے ساجد نواز 2 جبکہ ادریس، محمد جمیل اور مسعود جان نے ایک ایک کھلاڑی کو آؤٹ کیا۔ جواب میں پاکستانی بلائینڈ کرکٹ ٹیم نے مطلوبہ ہدف 6.1 اوورز میں ایک وکٹ کے نقصان پر پورا کرلیا۔ انیس جاوید 57 اور ادریس سلیم نے 24 رنز کی عمدہ اننگز کھیلی۔ ایونٹ میں پاکستان اپنا پانچواں میچ سری لنکا کے خلاف (آج) منگل کو کھیلے گا۔</body>
</COUNTER_document>
