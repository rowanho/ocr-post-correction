<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0314.xml" newsdate="24.11.14" newspaper="APP" noofwordswithSWR="103" totalnoofsentences="6" totalnoofwords="137">
<headline>بنگلہ دیش اور زمبابوے کے درمیان ون ڈے سیریز کا تیسرا میچ (کل) کھیلا جائیگا</headline>
<body>میر پور ۔ 24 نومبر (اے پی پی) بنگلہ دیش اور زمبابوے کی کرکٹ ٹیموں کے درمیان پانچ ون ڈے میچوں کی سیریز کا تیسرا (کل) بدھ کو میچ شیر بنگلہ نیشنل کرکٹ سٹیڈیم، میر پور میں کھیلا جائیگا۔ بنگلہ دیش کی ٹیم کو سیریز میں 2-0 کی برتری حاصل ہے۔ بنگلہ دیشی ٹیم نے زمبابوے کی ٹیم کو سیریز کے پہلے ون ڈے میچ میں 87 رنز سے شکست دی تھی جبکہ دوسرے میچ میں 68 رنز سے ہرا کر سیریز میں 2-0 کی برتری حاصل کرلی ہے۔ واضح رہے کہ دونوں ٹیموں کے درمیان پانچ میچوں کی سیریز کا چوتھا میچ 28 نومبر کو میرپور جبکہ پانچواں اور آخری ون ڈے میچ یکم دسمبر کو میر پور میں کھیلا جائیگا۔</body>
</COUNTER_document>
