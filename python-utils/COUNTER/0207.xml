<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0207.xml" newsdate="14.09.14" newspaper="APP" noofwordswithSWR="131" totalnoofsentences="11" totalnoofwords="178">
<headline>ورلڈ کپ ایسوسی ایٹ وارم اپ میچز، ویسٹرن آسٹریلیا نے یو اے ای کو 9 وکٹوں سے ہرا دیا</headline>
<body>پرتھ۔14ستمبر(اے پی پی) آئی سی سی کرکٹ ورلڈ کپ ایسوسی ایٹ وارم اپ میچز، ویسٹرن آسٹریلیا نے متحدہ عرب امارات (یو اے ای) کو 9 وکٹوں سے ہرا دیا۔ فاتح ٹیم نے 210 رنز کا ہدف 38 ویں اوور میں ایک وکٹ کے نقصان پر حاصل کر لیا۔ مارکوس ہیرس نے 121 رنز کی شاندار اننگز کھیلی۔ تفصیلات کے مطابق گزشتہ روز پرتھ میں کھیلے گئے میچ میں متحدہ عرب امارات کی ٹیم پہلے بیٹنگ کرتے ہوئے 49.4 اوورز میں 210 رنز بناکر آؤٹ ہوگئی۔ شائمن انور 63 رنز کے ساتھ ٹاپ سکورر رہے۔ ویسٹرن آسٹریلیا کی طرف سے اینڈریو ٹائی نے چار جبکہ کائل ملر، ٹم آرمسٹرانگ اور میٹ ڈکسن نے دو، دو وکٹیں حاصل کیں۔ جواب میں ویسٹرن آسٹریلیا نے ہدف 37.4 اوورز میں ایک وکٹ کے نقصان پر حاصل کر لیا۔ مارکوس ہیرس نے شاندار بیٹنگ کا مظاہرہ کیا اور 121 رنز کی دلکش اننگز کھیلی۔ لوک ٹاورز 82 رنز کے ساتھ دوسرے نمایاں بیٹسمین رہے۔</body>
</COUNTER_document>
