<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0242.xml" newsdate="14.07.14" newspaper="APP" noofwordswithSWR="200" totalnoofsentences="8" totalnoofwords="334">
<headline>برازیل فٹ بال کنفیڈریشن کا ورلڈ کپ میں مایوس کن کارکردگی پر ٹیم کوچ کے معاہدے میں توسیع نہ کرنے کا فیصلہ برازیل ٹیم کو ورلڈ کپ کے سیمی فائنل اور تیسری پوزیشن کے میچ میں بدترین شکست کا سامنا کرنا پڑا</headline>
<body>برازیلیا ۔ 14 جولائی (اے پی پی) برازیل فٹ بال کنفیڈریشن نے بیسویں ورلڈ کپ میں مایوس کن کارکردگی کے بعد اپنے ٹیم کوچ کے معاہدے میں توسع نہ کرنے کا فیصلہ کر لیا ہے اور انہیں معاہدہ ختم ہونے کے بعد ان کے عہدے سے فارغ کردیا جائے گا۔ پانچ مرتبہ کی عالمی چیمپیئن برازیل کی ٹیم کے کوچ لوئز فلپ سکولاری کے کنٹریکٹ میں مزید اضافہ نہیں کیا جائیگا، برازیل میں کھیلے گئے بیسویں فیفا ورلڈ کپ کے سیمی فائنل اور تیسری پوزیشن کے لیے کھیلے گئے میچ میں میزبان ٹیم کی بدترین شکست کے بعد برازیل فٹ بال کنفیڈریشن نے فیصلہ کیا ہے کہ وہ ٹیم کوچ لوئز فلپ سکولاری کے کنٹریکٹ میں مزید اضافہ نہیں کریگی۔ برازیل کی ٹیم کو میگا ایونٹ کے پہلے سیمی فائنل میں جرمنی کی ٹیم نے شرمناک شکست سے دوچار کیا تھا۔ میگا ایونٹ کے اس بڑے میچ جس پر دنیا کی نظریں لگی ہوئی تھیں میں جرمنی کی ٹیم نے انہتائی شاندار کارکردگی کا مظاہرہ کرتے ہوئے میزبان ٹیم کو 7-1 سے شکست دی تھی اس کے بعد تیسری پوزیشن کے میچ میں ہالینڈ کی ٹیم نے رہی سہی کسر نکال دی اور تیسری پوزیشن کے میچ میں ہالینڈ نے برازیل کو یکطرفہ مقابلے کے بعد 3-0 سے پچھاڑ دیا۔ برازیل کی ٹیم کے کوچ لوئز فلپ سکولاری 9 نومبر 1948 کو برازیل میں پیدا ہوئے، انہوں نے برازیلین ٹیم کی کوچنگ کا باقاعدہ آغاز 2001 میں کیا اور اپنی کوچنگ میں ٹیم کو 2002 کے فیفا ورلڈ کپ میں کامیابی دلائی جو کہ جاپان میں ہوا تھا۔ 2002 کے ورلڈ کپ کے بعد وہ 2003 سے لیکر 2010 تک مختلف ٹیموں کے ساتھ منسلک رہے اس کے بعد وہ 2012 میں ایک مربتہ پھر اپنی ہوم ٹیم کے ساتھ منسلک ہوگئے۔</body>
</COUNTER_document>
