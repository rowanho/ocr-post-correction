<?xml version="1.0" encoding="UTF-8" standalone="no"?>
<COUNTER_document classification="PD" domain="foreign" filename="0136.xml" newsdate="20.08.14" newspaper="APP" noofwordswithSWR="86" totalnoofsentences="7" totalnoofwords="128">
<headline>داعش نے مغوی امریکی صحافی کے قتل کی ویڈیو جاری کردی</headline>
<body>واشنگٹن ۔ 20 اگست (اے پی پی) داعش نے مغوی امریکی صحافی کے قتل کی ویڈیو جاری کردی ۔ ’اسلامک اسٹیٹ ان عراق اینڈسیریا‘ کے عسکریت پسندوں کی طرف سے جاری ویڈیو میں مغوی امریکی صحافی کا سر قلم کرتے ہوئے دکھایا گیا ہے۔ وائٹ ہاؤس کے مطابق امریکی انٹیلی جنس ایجنسیاں اس ویڈیو کی اصلیت کے بارے میں تحقیقات کر رہی ہیں۔وائٹ ہاؤس کی ایک ترجمان کا کہنا تھا کہ اگر یہ ویڈیو اصلی ہے تو ان کی حکومت اس سفاکانہ قتل کی مذمت اور متاثرہ صحافی کے اہلخانہ اور دوستوں کے ساتھ دلی ہمدردی اور دکھ کا اظہار کرتی ہے۔واضح رہے کہ امریکی صحافی جمیز فولی 2 سال پہلے شام سے لاپتہ ہو گئے تھے۔</body>
</COUNTER_document>
