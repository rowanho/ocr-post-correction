<?xml version="1.0" encoding="UTF-8" standalone="no"?>
<COUNTER_document classification="ND" domain="foreign" filename="0047.xml" newsdate="01.09.14" newspaper="APP" noofwordswithSWR="122" totalnoofsentences="7" totalnoofwords="204">
<headline>ہانگ کانگ میں جمہوریت نواز مظاہرین کو پولیس نے مرچوں کا سپرے کرکے منتشر کردیا</headline>
<body>ہانگ کانگ۔ یکم ستمبر (اے پی پی) ہانگ کانگ میں جمہوریت نواز مظاہرین پر پولیس نے مرچوں کا سپرے کرکے ان کو منتشر کردیا۔ ذرائع کے مطابق ہانگ کانگ میں چین کی نیشنل پیپلز کانگریس کی سٹینڈنگ کمیٹی کے اجلاس کے دوران مظاہرین نے اجلاس کے مقام پر قائم سیکورٹی چیک پوسٹ توڑ کرداخل ہونے کی کوشش کی جس دوران پولیس نے ان کو پیچھے ہٹانے کے لئے ان پر مرچوں کا سپرے کیا۔ مظاہرین ہانگ کانگ کو مکمل جمہوری نظام دینے کے لئے مظاہرہ کررہے تھے تاہم ان افراد کو سنٹرل کمیٹی کے اجلاس کے مقام کے قریب آگے بڑھنے سے روک دیا گیا۔ مظاہرین کی تعداد 100 کے قریب تھی ان سے کہا گیا کہ ہانگ کانگ کے سنٹرل مقامات پر قبضہ غیر قانونی ہے اور اگر ان کو آگے بڑھنے دیا گیا تو مظاہرین کے حوصلے مزید بلند ہوں گے اور مزید غیر قانونی اقدامات کئے جاسکتے ہیں۔ ہانگ کانگ میں طالبعلموں نے جو کہ ہانگ کانگ فیڈریشن آف سٹوڈنٹس کے ممبر ہیں نے وسط ستمبر سے اپنی جماعتوں کے بائیکاٹ کا اعلان کرتے ہوئے جمہوریت قائم کرنے کے حق میں ریلیاں نکالنے کا اعلان کیا</body>
</COUNTER_document>
