<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0080p.xml" newsdate="06.09.14" newspaper="daily_waqt" noofwordswithSWR="187" totalnoofsentences="9" totalnoofwords="293">
<headline>بارشوں سے کھیلوں کے میدان تالاب میں تبدیل</headline>
<body>لاہور(سورٹس رپورٹر) صوبائی دارالحکومت میں گزشتہ چند روز سے ہونے والی موسلا دھار بارشوں نے لاہور سمیت صوبے کے دیگر شہروں میں موجود کھیلوں کے میدانوں کو تالاب میں تبدیل کر دیا جس کے باعث آرگنائزرز کو متعدد ایونٹس منسوخ کرنا پڑے ۔لاہور میں کھیلوں کے سب سے بڑے مرکز نشتر پارک میں پاکستان کرکٹ بورڈ،پاکستان ہاکی فیڈریشن اور سپورٹس بورڈ پنجاب کے ملازمین کی بڑی تعداد بارش کے پانی کے باعث دفتر نہ آسکی۔فیروز پور روڈ اور لیبرٹی کی جانب سینشتر پارک کو جانے ولی گاڑیاں قذافی سٹیڈیم کے گیٹ کے سامنے خراب ہوتی رہیں جبکہ قذافی ستیڈیم کے اطراف میں موجود ہوٹلز اور کیفے مالکان کو مجبوراََ بند رکھنا پڑے۔قذافی سٹیڈیم ،ایل سی سی اے گراؤنڈ اور نیشنل ہاکی سٹیڈیم میں بارش کا پانی کھڑا ہونے کے باعث نوجوان پریکٹس سے محروم رہ گئے۔نیشنل کرکٹ اکیڈمی کو جانے والے راستے بھی پانی سے بھرے رہے مسلسل بارش کے باعث کھلاڑیوں نے اکیڈمی کے انڈور ؤہال اور جمنیزیم میں ٹریننگ کی تاہم ان کے معمول کا ٹریننگ شیدیول بری طرح متاثر ہوا ۔موسلا دھار بارشوں کے باعث قذافی سٹیڈیم سمیت کھیلوں کی تنظیموں کے دفاتر کی چھتیں اور دیواریں بھی ٹپکتی رہیں اور ملازمین کی قلیل تعداد ٹپکتی ہوئی چھتوں کے نیچے بیٹھ کر روز مرہ کے امور انجام دیتی رہی ۔پاکستان ہاکی فیڈریشن کے زیر اہتمام جوہر ٹاؤن ہاکی سٹیدیم کی مارکیٹنگ اور برانڈنگ کیلئیگزشتہ روز ہونے والی تقریب بھی ملتوی کر دی گئی ۔نشتر پارک کا سیوریج سسٹم خراب ہونے کے باعث مزید چند روز تکاس میں موجود گراؤنڈز کھیل کے قابل نہیں ہوں گے تاہم انتظامیہ کا کہنا ہے کہ وہ جلد از جلد صورت حال کو بہتر کرنے کی کوشش کریں گیتاکہ نوجوان اپنی ٹریننگ کا سلسلہ جاری رکھ سکیں۔</body>
</COUNTER_document>
