<?xml version="1.0" encoding="UTF-8" standalone="no"?>
<COUNTER_document classification="WD" domain="sports" filename="0294p.xml" newsdate="31.10.14" newspaper="daily_waqt" noofwordswithSWR="139" totalnoofsentences="10" totalnoofwords="196">
<headline>نیوزی لینڈ سے پریکٹس میچ کیلئے پاکستان اے ٹیم کا اعلان</headline>
<body>لاہور(وقت نیوز)نیوزی لینڈ کے خلاف تین روزہ پریکٹس میچ کیلئے پاکستان اے ٹیم کا اعلان کر دیا گیا۔ آل راؤنڈر انور علی ٹیم کی قیادت کریں گے۔کینگروز سے سیریز کے بعد یو اے ای میں ہی آئی لینڈ کے خلاف قومی شاہین ان ایکشن دکھائی دیں گے۔ سیریز کے آغاز سے پہلے شارجہ میں تین سے پانچ نو مبر تک نیوزی لینڈ کے خلاف سہ روزہ پریکٹس میچ کھیلا جائے گا جس کے لئے قومی سلیکشن کمیٹی نے پندرہ رکنی سکواڈ کا اعلان کیا ۔انور علی کپتان ہوں گیا۔دیگر کھلاڑیوں میں عابد علی ،عادل اکمل،عطا اللہ،بابر اعظم ،بلاول بھٹی ،احسان عادل ،حارث سہیل ،جنید الیاس ،کرامت علی ،رضا حسن ،سعد علی،سمیع اسلم اور شان مسعود شامل ہیں ۔پاکستان اے اور نیوزی لینڈکے درمیان میچ 3سے5 نومبر تک شارجہ سٹیڈیم میں کھیلا جائے گا۔ٹیم میں تین انٹر نیشنل کھلاڑی حارث سہیل ،رضا حسن اور انور شامل ہیں ۔رضا حسن،سمیع اسلم اور کرامت علی پاکستان کی انڈر 19کرکٹ ٹیم کے رکن بھی رہ چکے ہیں جو کہ 2014میں یو اے ای میں ہونے والے آئی سی سی کے انڈر 19 ورلڈ کپ کے فائنل میں پہنچی تھی۔</body>
</COUNTER_document>
