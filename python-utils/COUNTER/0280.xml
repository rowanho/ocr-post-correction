<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0280.xml" newsdate="15.10.14" newspaper="APP" noofwordswithSWR="105" totalnoofsentences="9" totalnoofwords="153">
<headline>چوتھا سلطان جوہر جونیئر ہاکی کپ،بھارت نے پاکستان کو 6-0 گول سے ہرا دیا</headline>
<body>جوہر بارو ۔ 15اکتوبر (اے پی پی) چوتھے سلطان جوہر جونیئر ہاکی ٹورنامنٹ میں بھارت نے پاکستان کو یک طرفہ مقابلے میں 6-0 گول سے ہرا دیا۔ یہ ایونٹ میں گرین شرٹس کی دوسری شکست ہے۔ اس سے قبل کھیلے گئے پہلے میچ میں برطانیہ نے پاکستان کو شکست دی تھی۔ گرین شرٹس نے آسٹریلیا کے خلاف میچ 1-1 برابری پر ختم کیا تھا۔ بدھ کو کھیلے گئے ایونٹ کے تیسرے میچ میں پاکستان کا مقابلہ روایتی حریف بھارت سے تھا، روایتی حریف نے غیر معمولی کارکردگی کا مظاہرہ کرتے ہوئے گرین شرٹس کو با آسانی 6-0 گول سے زیر کر کے ایونٹ میں دوسری کامیابی حاصل کی۔ پاکستانی کھلاڑی سرتوڑ کوشش کے باوجود میچ میں ایک بھی گول سکور نہ کر سکے۔ گرین شرٹس ایونٹ میں اپنا اگلا میچ آج جمعرات کو نیوزی لینڈ کے خلاف کھیلے گی۔</body>
</COUNTER_document>
