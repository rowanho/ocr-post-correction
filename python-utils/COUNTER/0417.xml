<?xml version="1.0" encoding="UTF-8" standalone="no"?>
<COUNTER_document classification="PD" domain="national" filename="0417.xml" newsdate="01.07.14" newspaper="INN" noofwordswithSWR="88" totalnoofsentences="11" totalnoofwords="137">
<headline>الیکشن ٹربیونل کی مدت میں 3 سے 6 ماہ کا اضافہ کردیاگیا</headline>
<body>اسلام آباد۔۔۔۔۔ الیکشن کمیشن نے پیر کے روز الیکشن ٹربیونل کی ختم ہونے والی مدت کو 3 سے لے کر 6 ماہ تک اضافہ کردیا۔ تفصیلات کے مطابق ملک بھر میں اس وقت 11 ٹربیونل کام کررہے ہیں جن کے کنٹریکٹ کی مدت ایک سال تھی جوکہ پیر کو ختم ہوگئی جس پر الیکشن کمیشن نے ٹربیونلز کی مدت میں توسیع کا فیصلہ کرلیا۔خیبر پختونخواہ کے ٹربیونلز کو تین ماہ جبکہ باقی تین صوبوں کے الیکشن ٹربیونلز کو چھ ماہ کی توسیع دی جارہی ہے جبکہ الیکشن ٹربیونلز کی توسیع کے اخراجات پر الیکشن کمیشن نے وزارت خزانہ کو سمری بھیجی تھی۔اسے بھی وزارت خزانہ نے منظور کرتے ہوئے اخراجات کی منظوری دے دی۔ٹربیونلز کی توسیع کا نوٹیفکیشن ایک سے دو روز میں جاری ہوگا۔</body>
</COUNTER_document>
