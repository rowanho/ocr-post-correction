<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0085.xml" newsdate="01.10.14" newspaper="APP" noofwordswithSWR="138" totalnoofsentences="9" totalnoofwords="166">
<headline>چیمپئنز لیگ ٹی 20 کے دونوں سیمی فائنلز (آج) کھیلے جائینگے</headline>
<body>حیدرآباد ۔ یکم اکتوبر (اے پی پی) چیمپئنز لیگ ٹی 20 کے دونوں سیمی فائنلز (آج) جمعرات کو کھیلے جائینگے۔ پہلا سیمی فائنل میچ کولکتہ نائٹ رائیڈرز اور ہوبارٹ ہوریکینز کے درمیان راجیو گاندھی انٹرنیشنل سٹیڈیم، حیدرآباد میں کھیلا جائیگا۔ دوسرا سیمی فائنل میچ کنگز الیون پنجاب اور چنائی سپر کنگز کی ٹیموں کے درمیان راجیو گاندھی انٹرنیشنل سٹیڈیم، حیدرآباد میں کھیلا جائیگا۔ تفصیلات کے مطابق چیمپئنز لیگ ٹی 20 اختتامی مراحل میں داخل ہوچکی ہے۔ چیمپئنز لیگ ٹی 20 میں بارہ ٹیموں نے شرکت کی جن کو دو مختلف گروپوں میں تقسیم کیا گیا۔ چیمپئنز لیگ ٹی 20 میں شرکت کرنے والی 12 ٹیموں میں بارباڈوس ٹریڈینٹس، کیپ کوبراز، چنائی سپر کنگز، ڈولفنز، ہوبارٹ ہوریکینز، کنگز الیون پنجاب، کولکتہ نائٹ رائیڈرز، لاہور لائنز، ممبئی انڈینز، ناردرن ڈسٹرکٹس، پرتھ سکارچرز اور سدرن ایکسپرس شامل تھیں۔ واضح رہے کہ چیمپئنز لیگ ٹی 20 فائنل 4 اکتوبر کو ایم چنا سوامی سٹیڈیم، بنگلور میں کھیلا جائے گا</body>
</COUNTER_document>
