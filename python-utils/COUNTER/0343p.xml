<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0343p.xml" newsdate="31.08.14" newspaper="express" noofwordswithSWR="211" totalnoofsentences="5" totalnoofwords="312">
<headline>انگلش ٹیم اسپن جال میں الجھ کر منہ کے بل گر پڑی تیسرے ون ڈے میں 6وکٹ کی فتح نے بھارت کو سیریز میں 2-0سے برتری دلادی</headline>
<body>ناٹنگھم(اے ایف پی/اسپورٹس ڈیسک) انگلینڈ ایک بار پھر بھارتی اسپن جال میں الجھ کر منہ کے بل گر پڑا،تیسرے ون ڈے میں 6وکٹ کی فتح نے بھارت کو سیریز میں 2-0سے برتری دلادی،مہماں سائیڈ نے 228رنز کا ئدف 4وکت پر حاصل کیا،امباتی سائیڈو 64رنز پر ناقابل شکست رہے ،اس سے قبل میزبان ٹیم 227پر آؤٹ ہوئی،الیسٹر کک 44رنز کے ساتھ ٹاپ اسکور رہے،مین آف دی میچ روی چندرن ایشون نے تین وکٹیں لیں۔تفصیلات کے مطابق بھارت کی پہلی وکٹ 35کے مجموعے پر گری جب شیکھر دھون صرف 16رنز بنا کر ووئکس کی گیند پر مورگن کو کیچ دے بیٹھے ،دوسرے اوپنر ا ج نکیاراہنے نے 45رنز بنائے ،انھیں ایک برس بعد ٹیم میں واپس آنے والے اسٹیون فن نے کاٹ بی ہائنڈ کر ایا،ویرات کوہلی نے فارم میں واپسی کی کوشش کرتے ہوئے 50بالز پر ایک چھکے اور 2چاکوں کی مدد سے 40رنز بنائے ،وہ بین اسٹو کس کی وکٹ بن گئے ،کیچ ٹریڈویل نے تھاما،سریش رائنا نے بھی 42رنز بنائے ،انھیں جیمز ٹریڈ ویل نے ووء کس کی مدد سے قابو کیا،امباتی رائیڈ (64)اور جڈیجا(12)نے 43اوورز میں ٹیم کو چار وکٹ کے نقصان پر ہدف تک پہنچادیا۔اس سے قبل انگلینڈ نے 227رنز اسکور کیے،اوپنر زالیسٹر کک اور الیکس ہیلز نے اسکور کو 82تک پہنچایا مگر پھر 6اوورز میں صرف 15 رنز کے دوران 3وکٹیں گر گئیں ،کک نے 44اور ہیلز نے 42رنز بنا ئے ،ان کے سوا صرف جوز بٹلر (42)40کے ہندسے سے آگے بڑھ پائے ،درمیانی 26اوورز میں صرف ایک چوکا لگا اور آخری اوور تک ایک بھی چھکا نہیں جڑا گیا،18بالز پر 30رنز جڑ نے والے جیمز ٹریڈویل نے بھونیشور کمار کو لانگ آن پر چھکا لگایا ۔39رنز کے عوض 3وکٹیں لینے والے ایشون کو میچ کا بہترین کھلاڑی قرار دیا گیا۔</body>
</COUNTER_document>
