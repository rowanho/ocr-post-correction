<?xml version="1.0" encoding="UTF-8" standalone="no"?>
<COUNTER_document classification="ND" domain="national" filename="0503p.xml" newsdate="30.04.15" newspaper="daily_dunya" noofwordswithSWR="227" totalnoofsentences="6" totalnoofwords="301">
<headline>قتل کی حالیہ وارداتیں مخصوص پیٹرن پر ہو رہی ہیں , کراچی سے تمام مافیا کا خاتمہ کیا جائے گا : آرمی چیف ملکی معیشت کی بحالی اورعوام کی خوشحالی کیلئے کراچی میں امن وامان اوّلین ترجیح ہے ،آپریشن سے ٹارگٹ کلنگ اوربھتہ خوری کے واقعات میں کمی آئی،بلاامتیازکارروائی جاری رہے گی انٹیلی جنس ادارے اوررینجرزحالیہ واقعات کومدنظررکھ کراپنی حکمت عملی پرنظرثانی کریں،ٹارگٹ کلرزکیساتھ انکے معاونین کوبھی پکڑاجائے :کورہیڈکوارٹرزکراچی کادورہ اوربریفنگ</headline>
<body>کراچی،راولپنڈی(سٹاف رپورٹر،خصوصی وقائع نگار)پاک فوج کے سربراہ جنرل راحیل شریف نے کہاہے کہ کراچی میں قتل کی حالیہ وارداتیں ایک مخصوص پیٹرن پرہورہی ہیں،اسکی روک تھام ضروری ہے ،حکومت اورعوام کے تعاون سے کراچی میں تمام مافیازکاخاتمہ کرینگے ۔ڈی جی آئی ایس پی آرکے مطابق آرمی چیف نے کورہیڈکوارٹرزکراچی کادورہ کیاجہاں کور کمانڈرلیفٹیننٹ جنرل نوید مختار اور ڈی جی رینجرز سندھ میجر جنرل بلال اکبر نے ٹارگٹڈ آپریشن کے حوالے سے بریفنگ دی اورشہرمیں امن وامان کی تازہ ترین صورتحال سے آگاہ کیاجبکہ اس موقع پرڈی جی آئی ایس آئی لیفٹیننٹ جنرل رضوان اختربھی موجودتھے ۔جنرل راحیل شریف نے کراچی آپریشن میں پیشرفت پراظہاراطمینان کرتے ہوئے دہشت گردوں کیخلاف کارروائیاں مزید تیز کرنے کی ہدایت کی اورکہاکہ ملکی معیشت کی بحالی اورعوام کی خوشحالی کیلئے کراچی میں امن وامان اوّلین ترجیح ہے ،آپریشن کے باعث ٹارگٹ کلنگ اور بھتہ خوری کے واقعات میں کمی ہوئی ہے ، مجرموں کیخلاف بلا امتیاز کارروائی جاری رہے گی اورآپریشن کو منطقی انجام تک پہنچایا جائیگا۔آرمی چیف نے انٹیلی جنس اداروں اوررینجرز کوہدایت کی کہ شہرمیں قتل کے حالیہ واقعات کو مد نظر رکھتے ہوئے اپنی حکمت عملی پر نظرثانی کریں اوران وارداتوں میں ملوث حملہ آوروں کاکھوج لگاکرفوری گرفتارجبکہ ٹارگٹ کلرز اور جرائم پیشہ افراد کیساتھ انکے معاونین کو بھی پکڑاجائے ۔ جنرل راحیل شریف نے قومی اسمبلی کے حلقہ246میں ضمنی انتخاب کے پرامن اوراحسن انعقاد پر بھی اطمینان کا اظہار کیااوررینجرزکے کردارکوسراہا۔</body>
</COUNTER_document>
