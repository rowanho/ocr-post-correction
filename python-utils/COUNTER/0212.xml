<?xml version="1.0" encoding="UTF-8" standalone="no"?>
<COUNTER_document classification="PD" domain="business" filename="0212.xml" newsdate="17.09.14" newspaper="APP" noofwordswithSWR="162" totalnoofsentences="8" totalnoofwords="204">
<headline>سونا تیزابی فی 10 گرام اور فی تولہ کی قیمتوں میں 86 روپے اور 100 روپے کی کمی</headline>
<body>کراچی ۔ 17 ستمبر (اے پی پی) صرافہ مارکیٹ میں سونے کی قیمتوں میں مندی کا رجحان رہا۔ بدھ کو سونا تیزابی فی 10 گرام اور فی تولہ کے بھاؤ میں بالترتیب 86 روپے اور 100 روپے کی کمی ریکارڈ کی گئی۔ آل سندھ صراف ایسوسی ایشن کے مطابق صرافہ مارکیٹوں میں سونا تیزابی فی 10 گرام گذشتہ کاروباری روز کی قیمت 41 ہزار 57 روپے سے کم ہو کر 40 ہزار 971 روپے اور فی تولہ کے بھاؤ 47 ہزار 900 روپے سے کم ہو کر 47 ہزار 800 روپے رہ گئی۔ بین الاقوامی مارکیٹ میں بھی سونے کی قیمت 3 ڈالر کی مندی سے 1 ہزار 237 ڈالر فی اونس پر بند ہوئی۔ مقامی مارکیٹوں میں 22 قیراط سونے کی قیمت 37 ہزار 635 روپے سے کم ہو کر 37 ہزار 557 روپے ریکارڈ کی گئی۔ صراف ایسوسی ایشن نے مزید بتایا کہ صرافہ مارکیٹوں میں چاندی تیزابی فی 10 گرام گذشتہ کاروباری روز کے بھاؤ 634.28 روپے اور فی تولہ کی قیمت 740 روپے پر مستحکم رہی جبکہ بین الاقوامی مارکیٹ میں چاندی فی 10 گرام کی قیمت 18.70 ڈالر پر بند ہوئی۔</body>
</COUNTER_document>
