<?xml version="1.0" encoding="UTF-8" standalone="no"?>
<COUNTER_document classification="PD" domain="national" filename="0569.xml" newsdate="06.09.14" newspaper="APP" noofwordswithSWR="178" totalnoofsentences="11" totalnoofwords="323">
<headline>پارلیمنٹ کے مشترکہ اجلاس کے دوران مجھ پر لگائے جانے والے الزامات پر درگزر کرتا ہوں،وفاقی وزیر داخلہ چوہدری نثار علی خان</headline>
<body>اسلام آباد ۔ 06 ستمبر (اے پی پی) وفاقی وزیر داخلہ چوہدری نثار علی خان نے کہا ہے کہ پارلیمنٹ کے مشترکہ اجلاس کے دوران مجھ پر لگائے جانے والے الزامات پر درگزر کرتا ہوں جو الزامات مجھ پر لگائے گئے ہیں ان میں کوئی صداقت نہیں، اگر ایک فیصد الزامات بھی درست ثابت ہوئے تو سیاست چھوڑ دوں گا، میرے خاندان خصوصاً میرے بھائی کے بارے میں جو کہا گیا اس کا جواب دینے کا حق ہے،30 سال سے ایک پارٹی میں ہوں اتنی اونچ نیچ دیکھی ہے کہ کئی کتائیں لکھ سکتا ہوں۔ ہفتہ کو وزیر داخلہ چوہدری نثار علی خان نے پریس کانفرنس سے خطاب کرتے ہوئے کہا کہ پیپلز پارٹی یا اپوزیشن پر کوئی تنقید نہیں کرنا چاہتا۔ وزیر داخلہ نے کہا کہ واحد لیڈر ہوں کہ 8 دفعہ رکن قومی اسمبلی منتخب ہوا، 6 دفعہ وفاقی وزیر بنا۔ انہوں نے کہاکہ مجھے پورے پاکستان سے پیغام آیا کہ صبر و تحمل کا مظاہرہ کروں کیونکہ اس وقت پاکستان اور جمہوریت نازک دور سے گزر رہے ہیں اور ساری سیاسی جماعتیں جمہوریت کی محافظ کے طور پر مستعد ہیں۔ انہوں نے پاکستان اور جمہوریت کا مستقبل زیادہ اہم ہے جو پارلیمنٹ میں ہوا اس پر درگزر کرتا ہوں۔ انہوں نے کہا کہ مجھ پر لگائے گئے الزامات کی تحقیق کسی بھی جج سے کرا دی جائے۔ جسٹس وجیہہ اور جسٹس طارق محمود کے ناموں کو قبول کروں گا۔ انہوں نے کہا کہ 30 گھنٹوں میں بہت کرب میں رہا ہوں، ایک طرف عزت نفس کا معاملہ ہے اور دوسری طرف مجھے نہ بولنے کی گزارش کی گئی ہے۔ ان کا کہنا تھا کہ جب کوئی مرحوم ہوجاتا ہے تو بڑی بڑی دشمنیاں ایک طرف ہوجاتی ہیں مگر پارلیمنٹ میں ان کے مرحوم بھائی پر بھی الزام لگایا گیا جس کے جواب کا ان کو پورا حق ہے۔</body>
</COUNTER_document>
