<?xml version="1.0" encoding="UTF-8" standalone="no"?>
<COUNTER_document classification="WD" domain="national" filename="0465.xml" newsdate="25.08.14" newspaper="APP" noofwordswithSWR="143" totalnoofsentences="7" totalnoofwords="192">
<headline>اسلام آباد ہائی کورٹ نے گریڈ 20 کے افسران کی ترقیوں کے متعلق درخواست پر چیئرمین ایچ ای سی سے جواب طلب کر لیا</headline>
<body>اسلام آباد ۔ 25 اگست (اے پی پی) اسلام آباد ہائی کورٹ نے سنیارٹی کا تنازع حل ہونے تک ہائر ایجوکیشن کمیشن کے گریڈ 20 کے افسران کی ترقیوں کی سفارشات پر عملدرآمد روکنے سے متعلق درخواست پر چیئرمین ایچ ای سی سمیت دیگر فریقین سے جواب طلب کر لیا ۔ عدالت عالیہ کے جسٹس اطہر من اللہ نے یہ احکامات ہائر ایجوکیشن کمیشن کے ڈائریکٹر ایچ آر ڈی احمد یحییٰ خان کی درخواست پر جاری کئے۔ احمد یحییٰ خان نے راجہ آصف الرحمن ایڈووکیٹ کے ذریعے دائر درخواست میں موقف اپنایا کہ ایچ ای سی نے یکم نومبر 2003ءکو پانچ ڈائریکٹرز (گریڈ 19 ) کی آسامیاں مشتہر کیں۔ سلیکشن بورڈ نے انٹرویو کے بعد درخواست گزار سمیت مظہر سعید اویس احمد اور فدا حسین کا انتخاب کیا جنہوں نے مختلف تاریخوں میں جوائننگ دی۔ ایچ ای سی نے رولز کے برعکس عمر کی بجائے جوائننگ کی تاریخ سے سنیارٹی ترتیب دی جس کا علم اس وقت ہوا جب 28 اپریل 2014ءکو سنیارٹی لسٹ جاری کی گئی۔</body>
</COUNTER_document>
