<?xml version="1.0" encoding="UTF-8" standalone="no"?>
<COUNTER_document classification="PD" domain="national" filename="0411.xml" newsdate="25.08.14" newspaper="INN" noofwordswithSWR="183" totalnoofsentences="8" totalnoofwords="314">
<headline>افضل خان کی جانب سے الیکشن 2013 ءمیں دھاندلی کے الزامات کو مسترد کر تے ہوئے کہا ہے کہ یہ عدلیہ کوبدنام کرنے کے ہتھکنڈے ہیں۔ ہم ایسانہیںہونے دیں گے اگر ضرورت پڑی تو افضل خان کے خلاف قانونی کارروائی کی جائے گی  سپریم کورٹ بار اور لاہور ہائیکورٹ بار کے صدور کی سپریم کورٹ میں ذرائع ابلاغ کے نمائندوں سے گفتگو</headline>
<body>اسلام آباد ۔ 25 اگست (اے پی پی) سپریم کورٹ بار اور لاہور ہائیکورٹ بار کے صدورنے سابق ایڈیشنل سیکرٹری الیکشن کمیشن افضل خان کی جانب سے الیکشن 2013 ءمیں دھاندلی کے الزامات کو مسترد کر تے ہوئے کہا ہے کہ یہ عدلیہ کوبدنام کرنے کے ہتھکنڈے ہیں۔ ہم ایسانہیںہونے دیں گے اگر ضرورت پڑی تو افضل خان کے خلاف قانونی کارروائی کی جائے گی۔ پیرکویہاں سپریم کورٹ با رکے صدر کامران مرتضی اور صدر لاہور ہائی کورٹ بار شفقت چوہان نے سپریم کورٹ میں ذرائع ابلاغ کے نمائندوں سے گفتگو کرتے ہوئے کہا کہ افضل خان نے جھوٹ بولا ہے سپریم کورٹ اسے بلوا کر اس کا ٹرائل کرے ۔کامران مرتضی نے کہا کہ یہ کام وہی قوتیں کرا رہی ہیں جن کے خلاف میں نے پٹیشن فائل کی تھی اور جن کے خلاف ہم نے سٹے آرڈر لیا تھاہم مطالبہ کرتے ہیں کہ شاہراہ دستور کو آج منگل تک خالی کر دیا جائے، میڈیا کوعدلیہ کے ججز کا احترام برقرار رکھنا چاہیے کامران مرتضٰی نے کہا کہ افضل خان نے نے ان لوگوں کا میڈیا ٹرائل کیا جو لوگوں کو سپریم کورٹ میں انصاف دیتے رہے ہیں بے شک کسی کو گلے شکوے ہو سکتے ہیں مگرہم اس طرح کسی سے زیادتی کی اجازت نہیں دیں گے افسوس ناک بات یہ ہے کہ یہ لوگ اس وقت ایسی حرکتیں کرر ہے ہیں جب ججز صاحبان ان کیخلاف توہین عدالت کی کاروائی شروع نہیں کر سکتے ہم اس روئیے کی مذمت کرتے ہیں اوراس کو انتہائی نامناسب سمجھتے ہیں۔ ۔</body>
</COUNTER_document>
