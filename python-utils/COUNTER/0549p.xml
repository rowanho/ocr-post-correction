<?xml version="1.0" encoding="UTF-8" standalone="no"?>
<COUNTER_document classification="ND" domain="national" filename="0549p.xml" newsdate="17.10.14" newspaper="daily_dunya" noofwordswithSWR="207" totalnoofsentences="11" totalnoofwords="322">
<headline>دہشتگردی کیخلاف جنگ قوم شمالی وزیرستان کے عوام کی قربانیاں یاد رکھے گے صدر ممنون آپریشن کی وجہ سے گھر چھوڑنے والے متاثرین کی جلد اور محفوط واپسی کی راہ میں حائل تمام رکاوٹیں دور کی جائنیگی فاٹا میں سکولوں اور ہسپتالوں کی تعمیر میں خود حصہ لونگا،ان علاقوں کو پولیو سے پاک کرنا ضروری ہے،بریفنگ سے خطاب</headline>
<body>اسلام آباد(خصوصی وقائع نگار) صدر مملکت ممنون حسین نے کہاہے کہ شمالی وزیرستان کےعوام نے ملک کو دہشت گردی سے بچانے کیلئےجو عظیم قربانی دی ہے پوری قوم اسے ہمیشہ یاد رکھے گی،دہشت گردی کے خلاف آپریشن کی وجہ سے اپنے گھر چھوڑنے والے متاثرین فاٹا کی جلد اور محفوظ واپسی کی راہ میں حائل تمام رکاوٹیں جلد دور کی جائیں، فاٹامیں سکولوں اور ہسپتالوں کی تعمیر میں خود حصہ لوں گا،جب بھی ضرورت پڑی فاٹا جانے کو تیار ہوں۔وہ فاٹا کی صورتحال پر دی گئ بریفنگ سےخطاب کر رہےتھے۔صدر نے ہدایت کی کہ فاٹا کے لئے جب بھی فنڈز کی ضرورت ہو بلا تاخیر جاری کئےجائیں۔صدر سے کہا کہ ملک سے پولیو کے خاتمہ کے لئے فاٹا کے علاقوں کو پولیو سے پاک کرنا ضروری ہے۔انہوں نے کہا کہ اب فاٹا کے عوام بھی اس بات کو سمجھتےہیں اور وہ پولیو ویکسینیشن کی راہ میں رکاوٹ نہیں ڈالتے تاہم صدر نے پولیو مہم میں رکاوٹ ڈالنے والے عناصر کے خلاف بھر پور کارروائی کی ہدایت کی۔صدر نے کہا کہ پولیو کے پھیلاؤ کا ذمہ دار پاکستان نہیں،وہ عناصر ہیں جنہوں نے اداروں کا اعتماد تباہ کیا۔صدر نے کہا کہ عالمی برادری پولیو کے سلسلے میں پاکستان پر مزید پابندیاں عائد کرنے سے گریز کرے۔صدر کو بریفنگ کے دوران آپریشن متاثرین کی گھروں کو واپسی اور آباد کاری کے بارے میں آگاہ کیا گیا۔صدر نے کہا کہ افغانستان میں قیادت کی تبدیلی باہمی اعتماد سازی کے لئے مفید ہوسکتی ہے۔افغانستان میں مستحکم حکومت پورے خطے کے مفاد میں ہے افغانستان میں امن اور استحکام سے پاکستان پر بھی اس کے مثبت اثرات مرتب ہونگے۔</body>
</COUNTER_document>
