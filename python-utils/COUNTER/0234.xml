<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0234.xml" newsdate="12.08.14" newspaper="APP" noofwordswithSWR="121" totalnoofsentences="9" totalnoofwords="185">
<headline>سری لنکا نے پاکستان کے خلاف دوسرے ٹیسٹ کیلئے 19 سالہ بنورا فرنانڈو کو سکواڈ میں شامل کر لیا</headline>
<body>کولمبو۔12اگست (اے پی پی)سری لنکا نے پاکستان کے خلاف سیریز کے دوسرے اور آخری ٹیسٹ میچ کیلئے 19 سالہ فاسٹ باؤلر بنورا فرنانڈو کو سکواڈ میں شامل کر لیا ہے۔ اوپنگ بیٹسمین دیمتھ کرونا رتنا کی بھی ٹیم میں واپسی ہوئی ہے۔ پاکستان اور سری لنکا کے مابین سیریز کا دوسرا ٹیسٹ 14 اگست سے کولمبو میں شروع ہوگا۔ سری لنکا کرکٹ کی طرف سے جاری کردہ تفصیلات کے مطابق انجرڈ فاسٹ باؤلر شمندا ارنگا کو بھی سکواڈ میں برقرار رکھا گیا ہے تاہم ان کی میچ میں شمولیت فٹنس سے مشروط ہے، شمندا ارنگا جنوبی افریقا کے خلاف گال ٹیسٹ میں ہاتھ کی انجری میں مبتلا ہوگئے تھے اور وہ بحالی صحت کے عمل سے گزر رہے ہیں۔ نوجوان فاسٹ باؤلر بنورا فرنانڈو کو ان فٹ نوان پردیپ کے متبادل کے طور پر ٹیم میں شامل کیا گیا ہے۔ وہ پہلی بار ٹیسٹ سکواڈ کا حصہ بنے ہیں۔ واضح رہے کہ سری لنکا کو دو ٹیسٹ میچز کی سیریز میں 1-0 کی برتری حاصل ہے۔</body>
</COUNTER_document>
