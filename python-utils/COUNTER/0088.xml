<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0088.xml" newsdate="01.10.14" newspaper="APP" noofwordswithSWR="377" totalnoofsentences="20" totalnoofwords="486">
<headline>آسٹریلیا کے خلاف سیریز کیلئے پاکستان کی ون ڈے اور ٹی ٹونٹی کرکٹ ٹیمیں یو اے ای پہنچ گئیں</headline>
<body>لاہور ۔ یکم اکتوبر (اے پی پی) پاکستان کی ٹی ٹونٹی اور ون ڈے کرکٹ ٹیمیں آسٹریلیا کے خلاف ٹی ٹونٹی اور ون ڈے کرکٹ سیریز کھیلنے کیلئے یو اے ای پہنچ گئیں۔ ون ڈے کرکٹ ٹیم کی قیادت مصبا ح الحق اور ٹی ٹونٹی کرکٹ ٹیم کی قیادت شاہد آفریدی کریں گے۔ 15رکنی ون ڈے ٹیم میں مصبا ح الحق، احمد شہزاد، محمد حفیظ، عمر اکمل، فواد عالم، عمر امین، اسد شفیق، صہیب مقصود، سرفراز احمد، شاہد آفریدی، رضا حسن، محمد عرفان، انور علی، وہاب ریا ض اور جنید خان شامل ہیں ۔14رکنی ٹی ٹونٹی ٹیم میں شاہد آفریدی، احمد شہزاد، محمد حفیظ، عمر اکمل، عمر امین، صہیب مقصود، اویس ضیاء، سعد نسیم، رضا حسن، محمدعرفان، وہاب ریاض، بلاول بھٹی، انور علی اور سہیل تنویر شامل ہیں جبکہ ٹیم مینجمنٹ میں ٹیم مینجر معین خان، ہیڈ کوچ وقار یونس، بیٹنگ کوچ گرانٹ فلاور، فیلڈنگ کوچ گرانٹ لوڈن، اسپن باؤلنگ کوچ مشتاق احمدفزیو تھراپسٹ براڈلے رابنسن، انیالسٹ محمد طلحہ بٹ سیکورٹی مینجر کرنل (ر) اعظم خان اور اسسٹنٹ ٹو ہیڈ کوچ شاہد اسلم شامل ہیں۔ محمد حفیظ، عمر اکمل، احمد شہزاد، وہاب ریاض اور سعد نسیم چیمپئنز لیگ کھیلنے کی وجہ سے ٹیم کے ہمراہ نہیں گئے بلکہ وہ بعد میں یو اے ای میں ٹیم کو جوائن کریں گے۔ ٹیم کے کھلاڑی جیت کے لئے پر عزم دکھائی دے رہے تھے۔ علامہ اقبال ایئرپورٹ پر شائقین کرکٹ نے انہیں والہانہ انداز میں رخصت کیا۔ آسٹریلیا کے خلاف سیریز ورلڈ کپ کی تیاری کا حصہ ہے۔ پاکستان اور آسٹریلیا کے مابین تین ون ڈے، ایک ٹی ٹونٹی میچ اور دو ٹیسٹ میچز کھیلے جائیں گے۔ دونوں ٹیموں کے مابین پہلا ٹی ٹونٹی میچ پانچ اکتوبر کو دوبئی میں کھیلا جائے گا۔ تین ون ڈے میچوں کی سیریز کا پہلا میچ 7 اکتوبر دوسرا 10اکتوبر اور تیسرا ون ڈے میچ 12 اکتوبر کو کھیلا جا ئیگا۔ آسٹریلیا کی ٹیم متحدہ عرب امارات پہنچ چکی ہے۔ دونوں ملکوں کی ٹی ٹونٹی ٹیمیں نئے کپتانوں کی قیادت میں گراؤنڈ میں اتریں گی۔ جارج بیلی کی جانب سے قیاد ت چھوڑنے کے بعد اس فارمیٹ میں آسٹریلیا نے ایرون فنچ کو کپتانی دی ہے جبکہ پاکستان ٹیم ٹی ٹونٹی ٹیم کی کپتانی ایک بار پھر شاہدآفریدی کے سپر د کی گئی ہے۔ پاکستان ٹیم کو سعید اجمل کی خدمات حاصل نہیں ہوں گی جو کہ غیر قانونی بولنگ ایکشن کے باعث معطلی کا شکار ہیں جبکہ آسٹریلیا کے سٹار آل راؤنڈ شین واٹسن سکواڈ کا حصہ نہیں ہیں۔ وہ انجری کی وجہ سے سیریز سے باہر ہوچکے ہیں جبکہ چیمپئن فاسٹ بولر مچل جانسن ٹیم کا حصہ ہیں۔ پسلی کی انجری کا شکار مچل جانسن چیمپئنز لیگ سے دست بردار ہوگئے تھے تاہم وہ پاکستان کے خلاف سیریز کے لئے متحدہ عرب امارات پہنچ چکے ہیں۔ ٹیسٹ سیریز کے لئے ٹیم کا اعلان دوسرے ون ڈے کے بعد کیا جائے گا۔</body>
</COUNTER_document>
