<?xml version="1.0" encoding="UTF-8" standalone="no"?>
<COUNTER_document classification="ND" domain="showbiz" filename="0129p.xml" newsdate="13.08.14" newspaper="daily_waqt" noofwordswithSWR="310" totalnoofsentences="23" totalnoofwords="529">
<headline>امریکی ادکار روبن ولیمز اپنے گھر میں مردہ پائے گئے</headline>
<body>لاس اینجلس (وقت نیو ز) ہالی وڈ کے معروف امریکی ادکار روبن ولیمز اپنے گھر میں مردہ پائے گئے ،ان کی عمر برس تھی۔رائٹرز کے مطابق ان کی موت بظاہر خود کشی کا نتیجہ معلام ہوتی ہے لیکن ابھی تحقیقات جاری ہے اور کچھ بھی حتمی نہیں کہا جا سکتا ۔ فلم "گڈ ول ہنٹنگ"، "گڈ مارنگ ویتنام" اور" مسز ڈاؤبٹ فائر" سے شہرت حاصل کرنے والے ادکار روبن ولیمز اپنے گھر میں مردہ پائے گئے ۔شمالی کیلیفورنیا میں دی مارن کاؤنٹی کے حکام نے شبہ طاہر کیا ہے کہ ولیمز نت خود کشی کی لیکن ان کی موت کی اصل وجہ جاننے کے لیے تحقیقات کی جا رہی ہیں۔الیمز کی اہلیہ سوزان شنائڈر نے ایک بیان میں کہا کہ میں اپنے شوہر اور بہترین دوست سے محروم ہوگئی جب کہ دنیا میں اپنے محبوب فنکاروں میں سے ایک اور ایک بہترین انسان کو کھو دیا۔میں اپنے دکھ کو الفاظ میں بیان نہیں کر سکتی ۔ولیمز کے لیے ذرائع ابلاغ کے امور کی دیکھ بھال کرنے والی مارابوزیبیوم کے مطابق وہ کچھ عرصے سے شدید ڈپریشن کا شکار تھے۔ولیمز کو1997 ء میں" گڈ ول ہنٹنگ" میں بہترین معاون اداکار کے لیے آسکر ایوارڈ دیا گیا تھا ۔ماضی میں ولیمز نشے کی عادت سے چھٹکارہ پانے کے لیے بھی کوشاں رہے اور اسی باعث انہوں نے رواں سال منیسوٹا کے ایک بحالی مرکز سے بھی رجوع کیا ۔ان کا کہنا ہے کہ ولیمز کسی طرح کی منشیات یا شراب کے نشے کی وجہ سے اس مرکز میں نہیں گئے بلکہ وہ ضرورت سے زیادہ لمبے اوقات تک کام کرتے رہنے کی وجہ سے سوچ کو مرکوز کرنے کے لیے بحالی مرکز میں داخل ہوئے ۔ 1970ء کی دہائی میں مزاحیہ اداکر کے طور پر ٹی وی سکرین پر جلوہ گر ہونے والے روبن ولیمز نے اپنے منفرد انداز سے بہت جلد اپنی صلاحیتوں کو لوہا منوایا ۔ان کی موت پر ہالی وڈ اور ان کے ساتھی اداکار افسردہ ہیں ۔ان کو لوگوں کی اکثریت ایک بڑے دل والے انسان کے طور پر یاد کرتی ہے۔رابن ولیمز کی مقبول فلموں میں سے ایک "گڈ مارنگ ویت نام" ہے ۔روبن ولیمز اپنی اداکاری میں فی البدیہہ بولنے کے ماہر مانے جاتے تھے ۔انہوں نے گذشتہ سال 70 کی دہائی کے ٹی وی شو "مورک اینڈ مینڈی " کے بعد پہلی بار ایک نئی ٹی وی سیریز" دی کریزی ونر" میں کام کرنے کا اعلان کیا تھا۔1997 میں ولیمز نے وٹ ڈیمز مے کم ودانیا بیلا سکور یا اور کیوبا کوڈنگ جونےئر میں کام کیا ۔2002 میں وہ مائیکل پریکنسن کے شو میں اداکار ، مصنف اور کامیڈین سٹیون فرائی کے ہمراہ دکھائی دیے ۔ ان کے آخری بڑے کرداروں میں فلم" دی بٹلر "میں صدر ڈوائٹ آئزن ہاور کردارتھا۔یہ فلم2013 میں ریلیز ہوئی اور ان کے کردار کو سراہا گیا۔ ان کے ساتھی فنکاروں ، ہالی وڈ ، ان کے مداحوں اور امریکی صد ر کی جانب سے انہیں ٹریبیوٹ پیش کیا جا رہا ہے ۔ "گڈ ول ہنٹنگ" میں بہترین معاون اداکار کے کردار پر آسکے ایوارڈ کے علاوہ دو ایمی ایوارڈز ،چار گولڈن غلوب ایوارڈز ،دو سکرین ایکٹرز گلڈ ایوارڈز جبکہ پانچ گریمی ایوارڈز بھی اپنے نام کر چکے ہیں۔</body>
</COUNTER_document>
