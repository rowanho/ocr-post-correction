<?xml version="1.0" encoding="UTF-8" standalone="no"?>
<COUNTER_document classification="ND" domain="national" filename="0591p.xml" newsdate="31.09.14" newspaper="express" noofwordswithSWR="143" totalnoofsentences="6" totalnoofwords="261">
<headline>نواز شریف لاپتہ افراد کی بازیابی کے وعدے پورے کریں :سراج الحق</headline>
<body>اسلام آباد (سٹی رپورٹ )جماعت اسلامی کے امیر سراج الحق نے کہا ہے کہ وزیراعظم نواز شریف لاپتہ افراد کی بازیابی کیلئے اپنے وعدے پورے کریں ۔مظلوم کی آہ براہ راست آسمان پر جاتی ہے،اگر لاپتہ افراد مجرم ہیں تو ان کو عدالتوں میں لایا جائے ۔ان خیالات کا اظہار امیر جماعت اسلامی سراج الحق نے گزشتہ روز اسلام آباد میں قائم لا پتہ افراد کے لواحقین کی احتجاجی کیمپ کے دورہ کے موقع پر میڈیا سے گفتگو کرتے ہوئے کیا۔انہوں نے کہا کہ میں لاپتہ افراد کے لواحقین سے شر مندہ ہوں کیانکہ لوگوں کا مہذب معاشرے میں اس طرح لا پتہ ہونا جمہوریت پر بد نما داغ ہے،قوم نے عدلیہ کی بحالی کیلئے بڑی جدوجہد کی ہے تا کہ عدلیہ ان کے بنیادی حقوق کا تحفظ کر سکے مگر لوگ مایوس ہیں اور ان کو احساس ہو رہا ہے کہ یہاں جنگل کا قانون ہے،آئیں اور عدالتوں کا نہیں ،ہمیں ملک کو اسلامی نمونے کے طور پر پیش کرنا تھا مگر اسے جمہوری انداز میں بھی نہ پیش کر سکے ۔چیف جسٹس ناصر الملک اصولی آدمی ہیں میں ان سے گزارش کرتا ہوں کہ لاپتہ افراد کے لواحقین کی فریاد سن لیں،آمنہ مسعود جنجوعہ نے کہا نواز شریف نے جو خوفناک قانون منظور کیا اس کے بعد ہمیں لاشیں دی جا رہی حتی کہ سپریم کورٹ میں جن کے کیسز ہیں ان کی بھی 3لاشیں آئی ہیں ،کہیں ایسانہ ہو کہ ہم مجبور ہو کر متحدہ کی طرف دیکھیں ،خدا ہمیں اپنے پیاروں سے ملایا جائے ۔</body>
</COUNTER_document>
