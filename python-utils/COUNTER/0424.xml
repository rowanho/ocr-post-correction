<?xml version="1.0" encoding="UTF-8" standalone="no"?>
<COUNTER_document classification="ND" domain="national" filename="0424.xml" newsdate="15.08.14" newspaper="APP" noofwordswithSWR="133" totalnoofsentences="7" totalnoofwords="178">
<headline>بھارت کے یوم آزادی کے موقع پر کشمیریوں نے پوری ریاست میں یوم سیاہ منایا</headline>
<body>مظفر آباد ۔ 15 اگست (اے پی پی) بھارت کے یوم آزادی کے موقع پر کشمیریوں نے پوری ریاست میں یوم سیاہ منایا۔ آزاد کشمیر کے دارالحکومت مظفرآباد میں وزیراعظم آزاد کشمیر چوہدری عبدالمجید اور حریت کانفرنس کے رہنماﺅں کی قیادت میں نڑول پریس کلب سے اقوام متحدہ کے فوجی مبصرین کے مشن تک احتجاجی ریلی نکالی گئی۔ ریلی کی قیادت وزیراعظم آزاد حکومت ریاست جموں وکشمیر چوہدری عبدالمجیدکے علاوہ وزیر خزانہ، منصوبہ بندی و ترقیات چوہدری لطیف اکبر، وزیر شاہرات چوہدری محمد رشید، حریت کانفرنس کے سینئر رہنماﺅں غلام محمد صفی، الطاف وانی، شمیم شال اور دیگر قائدین نے کیں۔ شرکاءریلی نے بازﺅں پر سیاہ پٹیاں باندھ رکھی تھیں اور ہاتھوں میں کتبے اٹھا رکھے تھے جن پر آزادی اور حق خودارادیت کے حق میں نعرے تحریر تھے۔ وزیراعظم چوہدری عبدالمجید نے دیگر قائدین کے ہمراہ مقبوضہ کشمیرمیں انسانی حقوق کی سنگین خلاف ورزیوں پر بھارت کے خلاف یوم سیاہ کے موقع پر احتجاجی یادداشت اقوام متحدہ کے مبصرین کے حوالے کی۔</body>
</COUNTER_document>
