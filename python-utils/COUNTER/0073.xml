<?xml version="1.0" encoding="UTF-8" standalone="no"?>
<COUNTER_document classification="PD" domain="foreign" filename="0073.xml" newsdate="04.10.14" newspaper="APP" noofwordswithSWR="113" totalnoofsentences="8" totalnoofwords="187">
<headline>نریندرمودی کے زیر استعمال رہنے والے طیارے سے بم کی برآمد</headline>
<body>نئی دہلی ۔ 04اکتوبر (اے پی پی) بھارتی وزیر اعظم نریندرمودی کے زیر استعمال رہنے والے طیارے سے بم کی برآمدگی نے تھر تھری مچا دی۔ ذرائع کے مطابق وزیر اعظم مودی کے دورہ امریکا کیلئے استعمال ہونے والے ان کے سٹینڈ بائی طیارے بوئنگ 747 سے استعمال شڈہ سٹن گرینیڈ برآمد ہوا ہے جو طیارے کے اپرڈیک سے ملا ہے ۔ مذکورہ طیارہ ایئر انڈیا کا ہے جونر یندر مودی نے دورہ امریکا کے استعمال کیا جس کے بعد یہ طیارہ چند روز قبل دوبارہ کمرشل استعمال میں لایا گیا ۔ طیارہ ممبئی سے براستہ حیدر آباد جدہ گیا جہاں طیارے سے استعمال شدہ بم ملا۔ طیارے کو فوری طور پر خالی جگہ پر لے جا کر گرینیڈ باہر نکالا گیا اور طیارے کی بھر پور تلاشی کے بعد اس کو بھارت واپس جانے کی اجازت ملی۔ یاد رہے کہ کمرشل طیاروں کو جب کسی وی آئی پی کیاستعمال کے لئے لیا جاتا ہے تو اسے ضرورت کے دن سے تین روز قبل بھارتی قومی سپیشل پروٹیکشن گروپ کے حوالے کر دیا جاتا ہے ۔</body>
</COUNTER_document>
