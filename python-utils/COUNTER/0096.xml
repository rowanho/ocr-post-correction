<?xml version="1.0" encoding="UTF-8" standalone="no"?>
<COUNTER_document classification="WD" domain="sports" filename="0096.xml" newsdate="10.10.14" newspaper="APP" noofwordswithSWR="268" totalnoofsentences="7" totalnoofwords="343">
<headline>قائد اعظم کرکٹ ٹرافی گولڈ اینڈ سلور کا آغاز (کل)ہو گا،ملک بھر سے تمام ریجنز اور ڈیپارٹمنٹس کی ٹیمیں ایکشن میں دکھائی دیں گی</headline>
<body>اسلام آباد ۔ 10 اکتوبر (اے پی پی) پاکستان کرکٹ بورڈ (پی سی بی) کے زیر اہتمام ملک کے سب سے بڑے ڈومیسٹک کرکٹ ٹورنامنٹ قائد اعظم ٹرافی گولڈ اور سلور کا آغاز (کل) اتوار سے ملک کے مختلف شہروں میں ایک ساتھ ہو گا۔ 26 دسمبر تک جاری رہنے والے ایونٹ میں ملک بھر سے تمام ریجنز اور ڈیپارٹمنٹس کی ٹیمیں ٹائٹل کے حصول کیلئے ایکشن میں دکھائی دیں گی، گولڈ کیٹگری ایونٹ میں اسلام آباد لیپرڈز، زیڈ ٹی بی ایل، کراچی ڈولفنز، پورٹ قاسم اتھارٹی، لاہور لائنز، واپڈا، ملتان ٹائیگرز، ایس این جی پی ایل، پشاور پینتھرز، این بی پی، راولپنڈی ریمز، یو بی ایل شامل ہیں جبکہ سلور کیٹگری ایونٹ میں حیدر آباد ہاکس، پی ٹی وی، کراچی زیبراز، پی آئی اے، لاہور ایگلز، کے آر ایل، بہاولپور سٹیگز، ایس ایس جی آر، فیصل آباد وولوز، ایس بی پی، سیالکوٹ سٹالینز اور ایچ بی ایل شامل ہیں۔ ٹورنامنٹ کے ابتدائی روز گولڈ اور سلور کیٹگریز میں چھ، چھ میچ کھیلے جائیں گے۔ گولڈ کیٹگری میں( آج )کھیلے جانے والے میچوں میں اسلام آباد لیپرڈز کا مقابلہ زیڈ ٹی بی ایل، کراچی ڈولفنز کا مقابلہ پورٹ قاسم اتھارٹی، لاہور لائنز کا مقابلہ واپڈا، ملتان ٹائیگرز کا مقابلہ ایس این جی پی ایل، پشاور پینتھرز کا مقابلہ این بی پی اور راولپنڈی ریمز کا مقابلہ یو بی ایل سے ہو گا، اسی روز سلور کیٹگری میں گروپ اے کے پہلے میچ میں حیدر آباد ہاکس کا مقابلہ پی ٹی وی، دوسرے میچ میں کراچی زیبراز کا مقابلہ پی آئی اے، تیسرے میچ میں لاہور ایگلز کا مقابلہ کے آر ایل سے ہو گا، گروپ ٹو میں بہاولپور سٹیگز کی ٹیم ایس ایس جی آر، فیصل آباد وولوز کی ٹیم ایس بی پی جبکہ سیالکوٹ سٹالینز کی ٹیم ایچ بی ایل کے مدمقابل ہو گی۔ واضح رہے کہ گولڈ کیٹگری کا فائنل 22 سے 26 دسمبر جبکہ سلور کیٹگری کا فائنل 3 سے 7 دسمبر تک کھیلا جائے گا۔</body>
</COUNTER_document>
