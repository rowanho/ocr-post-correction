<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0206p.xml" newsdate="15.09.14" newspaper="express" noofwordswithSWR="202" totalnoofsentences="3" totalnoofwords="269">
<headline>اےکرکٹ: بنگلہ دیشی اسپنر ثقلین 9 وکٹیں لے اڑے زمبابوے206 تک محدود،ووسی سبانڈا اور چاکابوا کی نصف سنچریاں، میزبان ٹیم کے 30 رنز</headline>
<body>ڈھاکہ(اسپورٹس ڈیسک) ثقلین کی تباہ کن بولنگ کے سامنے زمبابوین اے206 رنزتک محدود ہوگئی، بنگلہ دیش اے سے چار روزہ میچ کے ابتدائی دن مہمان کپتان ووسی سبانڈا اور ریگس چاکا بوا نے نصف سینچریاں اسکور کیں، ثقلین ساجب نے غیر معمولی پرفارمنس دیے ہوئے 82 رنز کے عوض 9 وکٹیں اڑادیں،میزبان ٹیم نے جوابی اننگز میں بغیر کسی نقصان کے 30 رنز بنا لیے،لیٹون داس 23 اور شادمان اسلام 4 پر ناٹ آؤٹ ہیں۔تفصیلات کے مطابق زمبابوے اے کیخلاف بنگلہ دیشی اسپنر ثقلین ساجب نے تباہی مچا دی، انھوں نے 9 وکٹیں لیتے ہوئے مہمان ٹیم کو 206 رنزتک محدود کر دیا،اوپنرز ووسی سبانڈا اور ٹینوما وویو نے 42رنز کا آغاز فراہم کیا ماوویو 12 رنز بنا کر ثقلین کا پہلا شکار بنے، ون ڈاون براون چیری (30 (نے سبانڈا کے ساتھ ملکر اسکور کو 103تک پہنچایا لیکن پھر ثقلین کا جادو سر چڑھ کر بولا،ٹوٹل میں19 رنزکے اضافے سے یکدم 6وکٹیں گر پڑیں جس میں سبانڈا بھی 62 رنزبنا کر ثقلین کے ہتھے چڑھ گئے،اس موقع پر ریگس چاکا بوا نے ایک اینڈ سنبھالتے ہوئے رنز بٹورنے کا سلسلہ جاری رکھا،انھوں نے 64 کی ذمےدارانہ اننگز کھیلی،ویلنگٹن مساکیڈزا 16رنز کی ساتھ انفرادی اسکور کو دہرے ہندسے تک پہنچاپائے،لیوک جونگو کو فرہاد حسین نے بولڈ کیااس کے علاوہ تمام وکٹیں ثقلین کے نام رہیں، بنگلہ دیش اے نے جوابی اننگز میں 13اوورز کےممکنہ کھیل میں بغیر کسی نقصان کے30 رنز بنا لئے،لیٹون داس 23 اور شادمان اسلام 4 رنز کے ساتھ وکٹ پر موجود ہیں۔</body>
</COUNTER_document>
