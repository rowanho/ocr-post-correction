<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0289p.xml" newsdate="19.10.14" newspaper="express" noofwordswithSWR="283" totalnoofsentences="5" totalnoofwords="391">
<headline>آسٹریلوی کرکٹ :تسمانیہ اور کوئنزلینڈکے میچ میں رنز کی برسات  مجموعی طور پر 4وکٹ پر800رنز بنے، کوئنزلینڈنے میدان مار لیا،بینڈینک کی ڈبل سنچری عثمان خواجہ 166،ہاٹلے 142اور ناکام سائیڈ کے ٹم پین 125رنز بنا کر پویلین لوٹے</headline>
<body>سڈنی (اسپورٹس ڈیسک)آسٹریلیں ون ڈے کپ میں کوئنزلینڈ اورتسمانیہ کت مقابلے میں 800رنز بن گئے،بیٹسمینوں کی جنگ میں کوئنز لینڈ نے تسمانیہ کو 7وکٹ سے پچھاڑ دیا ۔ناکام سائیڈ کے بین ڈینک نے 229رنز بنا کر ایونٹ کی تاریخ کی بہترین انفرادی اننگز کا ریکارڈڈیوڈوار نر سے چھین لیا، ٹم پین کے 125 رنز بھی نمایاں رہے،فاتح کوئنزلینڈ کیلیے عثمان خواجہ 166 اور کرس ہاٹلے 142نے پہلی وکٹ کیلیے 280کی ریکارڈ شراکت قائم کی ۔تفصیلات کے مطابق آسٹریلین دومیشک ون ڈے کپ میں کوئنزلینڈنے تسمانیہ کو 7وکٹ سے پچھاڑ دیا،عثمان خواجہ اور ہارٹلے نے بین ڈنک اور ٹم پین کی ریکارڈ سا ز پر فارمنس کو دھندلا دیا،ناکامی نے تسمانیہ کو ڈومیسٹک ون ڈے ایونٹ سے بھی باہر کر دیا،کوئنزلینڈنے فتح کیلیے درکار339رنز کا ہدف 3وکٹ پر402رنز بنا کر حاصل کر لیا،گراؤنڈ میں چھوٹی باؤنڈریز کا بھر پور فائدہ بیٹسمینوں نے اٹھا تے ہوئے بولرز کی درگت بنا ڈالی ۔عثمان خواجہ 166 کی اننگز کھیلنے کے بعد ایوان گلبزکا شکار بن گئے،عثمان خواجہ اور کرس ہاٹے نے پہلی باری میں 280رنز جوڑ کر ریکارڈبھی قائم کیا ،کرس ہار ٹلے 142کی اننگز کھیلنے کے بعد رن آؤٹ ہو گئے،جوئے برنز 48اور پیٹر فوریسٹ 11 نے ناقابل شکست رہتے ہوئے ٹیم کو 16 بالز قبل فتح سے ہمکنار کرا دیا،اس سے قبل تسمانیہ نے پہلے بیٹنگ کرتے ہوئے ایک وکٹ پر 398رنز اسکور بورڈ پر سجائے ،بین ڈنک اور ٹم پین نے افتتاحی وکٹ کیلیے 277رنز کی شراکت بنائی ،تسمانیہ نے اننگز کے 10 اختتامی اوورز میں 140 رنز بٹورے ،بین ڈنک نے229 کی نا قابل شکست اننگز کھیلی ،انھوں نے 125رنز بنانیوالے ٹم پین کے ہمراہ277کی شراکت بھی قائم کی،ڈینک نے انفرادی طور پر 229کی اننگز کھیل کر دیوڈوارنر کی سب سے بڑی 197کی اننگز کا ملکی ریکارڈ بھی چھین لیا،یہ آسٹریلین ڈومیسٹک ون ڈے کی تاریخ کا بڑا اسکورہے ،مجموعی طور پر اے لسٹ میچ میں یہ تیسری بہترین کاوش ہے علی براؤن اور شیکھر دھوان ابتدائی دو نمبروں پر ہیں ، کوئنز لینڈ کی جانب سے بولنگ میں جیمز ہوپس سب سے کفایتی بولر ثابت ہوئے ،ان کے 10اوور میں 38رنز بنے ،پیڑ جورج نے 101رنز کے عوض ایک وکٹ حاصل کی۔</body>
</COUNTER_document>
