<?xml version="1.0" encoding="UTF-8" standalone="no"?>
<COUNTER_document classification="ND" domain="foreign" filename="0104p.xml" newsdate="08.08.14" newspaper="daily_islam" noofwordswithSWR="121" totalnoofsentences="6" totalnoofwords="197">
<headline>افریقہ دنیا کا نقشہ بدل ڈالے گا،امریکی صدر  بڑھتے ہوئے کاروباری مواقع امریکہ اور بر اعظم افریقہ کے تعلقات کو نئی جہت بخشیں گے</headline>
<body>واشنگٹن(مانیٹرنگ ڈیسک) امریکی صدر باک اوباما اور افریقی سربراہان نے مذاکرات کا آغاز کر دیا ہے جس کا مقصد تجارت کو وسیع تر کرنا ،سکیورٹی میں بہتری لانااور افریقہ بھر میں حکومتی احتساب کے عمل کوتقویت دینا ہے ۔اپنے افتتاحی کلمات میں اوبامہ نے کہا کہ نیا افرقہ تشکیل پا رہا ہے۔ان کے بقول دنیا کی کچھ تیز ترین افزائشکی حامل معیشتیں،فروغ پاتا متوسط طبقہ کم عمر افرادی قوت اور دنیا میں تیزی سے بڑھنے والی آبادی کی بدولت افریقہ دنیا کا نقشہ بدل ڈالے گا،ایسا،کہ جیسا کبھی نہیں ہوا ۔صدر نے کہا کہ افریقہ میں بڑھتے ہوئے کاروباری مواقع امریکہ اور افریقی براعظم کے درمیان تعلقات کو نئی جہت بخشیں گے۔انہوں نے کہا کہ امریکہ اور افریقہ کے مابین نئی طرح کی ساجھے داری کا وقت آ گیا ہے ،ایسی پارٹنرشپ جو مساوی درجہ رکھنے والوں کے درمیان ہوا کرتی ہے جس میں مسائل کے حل کے سلسلے میں افریقی استعداد پر ذہن مزکور ہے اور افریقہ کی صلاحیتیں فروغ پائیں اور اسی مقصد کے لیے ہی ہم یہاں موجود ہیں۔</body>
</COUNTER_document>
