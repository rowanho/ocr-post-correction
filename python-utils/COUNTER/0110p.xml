<?xml version="1.0" encoding="UTF-8" standalone="no"?>
<COUNTER_document classification="ND" domain="foreign" filename="0110p.xml" newsdate="10.09.14" newspaper="daily_dunya" noofwordswithSWR="140" totalnoofsentences="8" totalnoofwords="248">
<headline>عراق وشام میں داعش کو اسلامی ریاست نہیں بنانے دینگے:اوباما ملکی افواج کسی بھی قسم کی جنگ میں گھسیٹی نہیں جائیں گی:امریکی صدر، داعش کسی بھی وقت بغداد پر حملی کر سکتی ہے:مقتدیٰ الصدر</headline>
<body>واشنگٹن/ بغداد (نیوز ایجنسیاں) امریکہ کے صدر اوباما نے کہا ہے کہ وہ عراق اور شام میں موجود داعش جنگجوؤں کو اسلامی ریاست نہیں بنانے دیں گے، ادھر امریکہ نے عراق میں داعش کی کردستان کی جانب پیش قدمی روکنے کیلئے فضائی حملے تیز کر دےئے ہیں۔امیکی اخبار دی نیو یارک ٹائمز سے بات کرتے ہوئے صدر اوباما نے کہا کہ وہ عراق اور شام میں موجود داعش کو اس وقت تک اسلامی ریاست قائم نہیں کرنے دیں گے جب تک ان کے پاس مقامی طور ہر ساتھی موجود نہ ہوں۔امریکی وقتی طور پر فضائی حملے کر کے جنگجوؤں کو علاقے سے نکال سکتا ہے تاہم حملے رکنے کے بعد وہ دوبارہ علاقے میں واپس آجائیں گے۔ انہوں نے وعدہ کیا کہ امریکی افواج اب کسی بھی قسم کی جنگ میں گھسیٹی نہیں جائے گی۔دوسری جانب برطانیہ نے یزیدی فرقے کے افراد کیلئے کارگو طیارہ عراق روانہ کر دیا ہے۔امریکی نائب صدر جابائیڈن نے ٹیلیفون پر بات کرتے ہوئے عراقی صدر فواد معصوم کو یقین دلایا کہ امریکہ عراقی ریاست اور عوام کی تائید جاری رکھے گا۔ادھر عراق کے شیعہ رہنما مقتدیٰ الصدر نے کہا ہے کہ انٹیلی جنس معلامات سے پتا چلا ہے کہ داعش بغداد پر حملہ کرنے کیلئے پر تول رہی ہے اور یہ حملہ کسی بھی وقت ہو سکتا ہے۔</body>
</COUNTER_document>
