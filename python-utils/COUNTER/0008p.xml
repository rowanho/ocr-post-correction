<?xml version="1.0" encoding="UTF-8" standalone="no"?>
<COUNTER_document classification="PD" domain="foreign" filename="0008p.xml" newsdate="02.12.14" newspaper="daily_islam" noofwordswithSWR="139" totalnoofsentences="7" totalnoofwords="212">
<headline>نائیجیریا، بورنو شہر پر مسلح افراد کا حملہ، درجنوں ہلاک  موٹر سائیکلوں پر سوار 30 سے زاید ملزمان نے گھروں میں ہینڈ گرینڈ بھی پھینکے بوکو حرام نے پولیس سٹیشن پر بھی حملہ کیا ، ٹیلی بوتھوں کو آگ لگا دی، فوجی ذرائع</headline>
<body>ابوجا(مانیٹرنگ ڈیسک )نائیجیریا کے شمال مشرق میں واقع شہر بورنو پر بوکو حرام نے حملہ کر کے ؤدرجنوں افراد کو ہلاک کر دیا ۔عالمی میڈیا کے مطابق نائیجیریاکے فوجی ذرائع کی تصدیق کرتے ہوئے اعلان کرتے ہوئے کہا ہے کہ 30سے زیادہ مسلح افراد نے موٹر سا ئیکلوں پر سوار ہو کر بورنو شہر پر حملہ کیااور گھروں میں ہینڈ گرینڈ پھینکنا شروع کر دییاور شہریوں پر اندھا دھند فائرنگ شروع کر دی، جس کے نتیجے میں درجنوں افراد ہلاک و زخمی ہو گئے ہیں۔رپورٹ کے مطابق بوکوحرام کے عناصر نے شہر کے پولیس سٹیشن پر بھی حملہ کیا او ر شہر میں موجود ٹیلیفون بوتھز کو آگ لگا دی۔ادھر نائیجیریا کاشمالی شہر داما تورو علٰی الصبح دھماکوں اور فائرنگ سےگونج اٹھا۔عینی شاہدین کے مطابق پولیس کی ایک بیرک تباہ ہو گئی ہےتاہم کوئی جانی نقصان کی اطلاع نہیں ملی۔ان حملوں میں باکو حرام کے ملوث ہونے کا شبہ ہے اس علاقے کے ایک شہری نے بتایا ہےکہ دھماکوں اور فائرنگ کی آواز نے مکینوں کو جگا دیا۔</body>
</COUNTER_document>
