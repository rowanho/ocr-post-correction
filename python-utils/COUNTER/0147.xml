<?xml version="1.0" encoding="UTF-8" standalone="no"?>
<COUNTER_document classification="ND" domain="foreign" filename="0147.xml" newsdate="22.09.14" newspaper="APP" noofwordswithSWR="121" totalnoofsentences="8" totalnoofwords="192">
<headline>دنیا بھر میں 6 لاکھ افراد کی ماحول کے تحفظ کے لیے مظاہروں میں شرکت</headline>
<body>نیویارک ۔ 22 ستمبر (اے پی پی) دنیا بھر میں 6 لاکھ سے زیادہ افراد نے ماحول کے تحفظ کے لیے مظاہروں میں شرکت کی۔زرائع ابلاغ کے مطابق (آج )منگل سے شروع ہونے والی تحفظ ماحول کے موضوع پر نیویارک میں اقوام متحدہ کی سربراہ کانفرنس سے قبل منتظمین کے اندازوں کے مطابق دنیا بھر میں 6 لاکھ سے زیادہ افراد نے ماحول کے بہتر تحفظ کے حق میں مظاہرے کیے۔ صرف نیویارک میں ہی 3 لاکھ سے زیادہ مظاہرین سڑکوں پر نکلے۔ ادھر جرمن دارالحکومت برلن میں بھی 15ہزار افراد نے ماحول کے لیے زیادہ سخت اہداف اور توانائی کے قابل تجدید ذرائع اپنانے کا مطالبہ کیا۔ ان مظاہروں کا آغاز آسٹریلیا کے شہر ملبورن سے ہوا، جہاں تحفظ ماحول کے علمبردار 30 ہزار سرگرم کارکنوں نے اپنے سربراہِ حکومت ٹونی ایبٹ کے خلاف مظاہرہ کیا۔واضح رہے کہ (آج) منگل سے شروع ہونے والی تحفظ ماحول سربراہ کانفرنس ماحول کے موضوع پر عالمی معاہدے کے مذاکرات کا حصہ نہیں ہے تاہم اس موقع پر اس موضوع کو نئی تحریک ملنے کی توقع کی جا رہی ہے۔</body>
</COUNTER_document>
