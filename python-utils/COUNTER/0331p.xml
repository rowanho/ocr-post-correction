<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0331p.xml" newsdate="22.10.14" newspaper="daily_insaf" noofwordswithSWR="255" totalnoofsentences="12" totalnoofwords="455">
<headline>پاکستانی ٹیم آسٹریلیا کو ہرانے کی صلاحیت رکھتی ہے،وقار یونس مچل جانسن پاکستانی بیٹسمینوں کے لیے سب سے بڑا خطرہ ثابت ہونگے،بلے بازوں کو سنبھل کر کھیلنا ہو گا: کوچ قومی کرکٹ ٹیم  کب تک مصباح ،یونس پر انحصار کرتی رہے گی،دونوں آخر کب تک کھیلتے رہیں گے،دیگر بیٹسمینوں کو اپنی ذمہ داری محسوس کرنی ہوگی</headline>
<body>دبئی (سپورٹس ڈیسک)قومی کرکٹ ٹیم کے کوچ وقار یونس نے کہا ہے کہ آسٹریلیا کو ہرانے کی صلاحیت رکھتے ہیں ،سعید اجمل اور جنید خان کا نہ ہونا ایک دھچکا ہے، حوصلہ نہیں ہارینگے \' مچل جانسن پاکستانی بیٹسمینوں کے لیے سب سے بڑا خطرہ ثابت ہوں گے\'بلے بازوں کو سنبھل کر کھیلنا ہو گا \'آخر ٹیم کب تک صرف مصباح الحق اور یونس پر انحصار کرتی رہے گی،پوری ٹیم کو کاکردگی دکھانا ہو گی۔میڈیا سے بات چیت کرتے ہوئے انہوں نے کہا ہے کہ سری لنکا کے خلاف حالیہ سیریز کی شکست کے بعد زیادہ شور مچاکر پاکستان ایک اچھی ٹیم نہیں کھیل رہی تاہم انہیں اپنے کھلاڑیوں کی صلاحیتوں پر بھروسہ ہے وقار یونس نے کہا کہ پاکستانی ٹیم کا بولنگ اٹیک نسبتانا تجربہ کار ہے تاہم اس میں توانائی موجود ہے اور وہ آسٹر یلوی بیٹسمینوں کا مقابلہ کر سکتا ہے ۔انھوں نے کہا سعید اجمل اور جنید خان کا نہ ہونا یقیناایک دھچکا ہے۔تاہم یہ نہیں ہوسکتا کہ ان کے نہ ہونے سے حوصلہ ہار دیا جائے۔وقار یونس نے کہا ہے کہ پاکستان اے خلاف چارروزہ میچ میں انھوں نے آسٹر یلوی ٹیم کی کچھ کمزوریاں دیکھی ہیں جنہیں ٹیسٹ سیریز میں ایکسپوز کنے کی کوشش کی جائے گی۔انھوں نے کہا کہ لیگ اسپنر یاسر شاہ دوسال قبل زمبابوے کے دورے میں ون ڈے اور ٹی ٹوئنٹی کھیلے تھے اس کے بعد انھوں نے ڈومیسٹک کرکٹ میں عمدہ کار کردگی کا مظاہرہ کیا اسی وجہ سے وہ دوبارہ ٹیم میں شامل ہوئے ہیں۔وہ اچھے بولر ہیں اور ان دنوں پہلے کو مقابلے میں زیادہ اسپن کر رہے ہیں اسی طرح راحت علی کی بولنگ میں بہتری آئی ہے عمران خان نئے اور پر اعتماد بولر ہیں۔وقار یونس نے کہا آسٹریلوی بولر مچل چانسن یقیناًپاکستانی بیٹسمینوں کے لیے سب سے بڑا خطرہ ثابت ہوں گے۔انہیں سنبھل کر کھیلنا ہو گا ۔وقار یونس نے کہا کہ پاکستانی ٹیم کی حالیہ فتوحات میں مصباح الحق کی شاندار بیٹنگ کا اہم کردار رہا ہے ت ہم آخری سیریز میں وہ اچھی بیٹنگ نہ کر سکے جس کی ٹیم توقع کع رہی تھی تاہم انہیں امید ہے کہ جس طرح محنت کر رہے ہیں وہ اس مشکل سے نکل آئیں گے ۔وقار یونس نے کہا کہ آخری ٹیم کب تک صرف مصباح الحق اور یونس خان پر انحصار کرتی رہے گیاور یہ دونوں آخرکب تک کھیلتے رہیں گے لہذا دیگر بیٹسمینوں کو بھی اپنی ذمہ داری محسوس کرنی ہوگی</body>
</COUNTER_document>
