<?xml version="1.0" encoding="UTF-8" standalone="no"?>
<COUNTER_document classification="PD" domain="showbiz" filename="0119.xml" newsdate="27.09.14" newspaper="APP" noofwordswithSWR="77" totalnoofsentences="8" totalnoofwords="131">
<headline>کترینہ کیف بہت محنتی ہیں، ہریتک روشن</headline>
<body>ممبئی ۔ 27ستمبر (اے پی پی) بالی وڈ اداکار ہریتک روشن نے کہا ہے کہ اداکارہ کترینہ کیف بہت محنتی ہیں۔ بھارتی ذرائع ابلاغ کے مطابق ہریتک روشن نے ایک حالیہ انٹرویو میں کہا کہ کترینہ کیف انتہائی محنت کے ساتھ بالکل ایک محنت کش کی طرح کام کرتی ہیں ۔ انہوں نے کہا کہ کترینہ کی اس خاصیت کی وجہ سے میں ان کو بہت پسند کرتا ہوں۔ انہوں نے کہا کہ میں کترینہ کے ساتھ 3 فلموں میں کام کرچکا ہوں وہ کردار میں حقیقت کا رنگ بھرنے کیلئے انتہائی محنت کرتی ہیں۔ اس لئے میں ان کی تعریف کئے بغیر نہیں رہ سکا۔ واضح رہے کہ ہریتک روشن اور کترینہ کیف کی نئی فلم بینگ بینگ 2 اکتوبر کو ریلیز ہوگی۔</body>
</COUNTER_document>
