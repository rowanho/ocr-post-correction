<?xml version="1.0" encoding="UTF-8" standalone="no"?>
<COUNTER_document classification="PD" domain="national" filename="0586p.xml" newsdate="11.09.14" newspaper="daily_dunya" noofwordswithSWR="181" totalnoofsentences="5" totalnoofwords="279">
<headline>سیلاب اچانک آیا , متاثرین کو اکیلا نہیں چھوڑیں‌گے : نوازشریف کسی کواندازہ ہی نہیں تھاکہ ایساسیلاب آئیگا،تباہ کن بارشوں کی پیشگی اطلاع بھی نہیں ملی،اسی وجہ سے زیادہ نقصان ہوا</headline>
<body>گھروں اورمال مویشیوں کانقصان حکومت پوراکریگی،دھرنے والے بھی اس نیک کام میں شریک ہوجائیں:وزیراعظم حافظ آباد(دنیانیوز)وزیر اعظم نواز شریف نے کہا کہ سیلاب اچانک آیااور اتنے بڑے سیلاب کی توقع نہیں تھی جس کی وجہ سے زیادہ نقصان ہوا، حکومت مصیبت کی گھڑی میں متاثرین کواکیلانہیں چھوڑے گی اوران کودوبارہ پاؤں پرکھڑاکیاجائیگا۔پنڈی بھٹیاں اور جلال پور بھٹیاں کے سیلاب زدہ علاقوں کے دورہ پرمتاثرین سے خطاب اورمیڈیاکیساتھ گفتگومیں انکاکہناتھاکہ کسی کو اندازہ ہی نہیں تھا کہ ایسا سیلاب آئیگاجبکہ تباہ کن بارشوں اور سیلاب کی پیشگی اطلاع بھی نہیں دی گئی تاہم متاثرین کی مکمل بحالی کاتہیہ کررکھاہے ،محدودوسائل کے باوجودانکی مددسے پیچھے نہیں ہٹیں گے ، جب تک تمام متاثرہ لوگ اپنے گھروں کونہیں چلے جاتے ہم اس وقت تک انکے ساتھ رہیں گے ،گھروں اور مال مویشیوں کو پہنچنے والے نقصانات حکومت پورے کریگی،جن لوگوں کے گھر سیلاب کی نذر ہوگئے ہیں انہیں دوبارہ تعمیر کرینگے جبکہ متاثرین کی امدادکسی پر احسان نہیں بلکہ حکومت کا فرض ہے اورجتنی بھی رقم خرچ کرناپڑی کی جائیگی۔وزیر اعظم نے مزیدکہاکہ دھرنا دینے والے ترقی کاراستہ روک رہے ہیں،عمران خان اورطاہرالقادری کوسیلاب متاثرین کی مدد کی دعوت دیتاہوں کہ دھرناختم کرواوراس نیک کام میں شریک ہوجاؤ،دھرنے دینے والے ملک کی کوئی خدمت نہیں کررہے ،وہ دھرنے دیتے رہیں جبکہ ہم عوام کی خدمت اورملکی ترقی وخوشحالی کیلئے کام کرتے رہیں گے ۔وزیراعظم نے انتظامیہ کو ہدایت کی کہ لوگوں کی جان و مال کا تحفظ یقینی بنایا جائے ،جن علاقوں میں کشتیوں کی ضرورت ہے فوری فراہم کی جائیں۔</body>
</COUNTER_document>
