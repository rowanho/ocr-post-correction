<?xml version="1.0" encoding="UTF-8" standalone="no"?>
<COUNTER_document classification="WD" domain="national" filename="0483.xml" newsdate="24.07.14" newspaper="APP" noofwordswithSWR="104" totalnoofsentences="5" totalnoofwords="159">
<headline>صدر مملکت ممنون حسین اور وزیراعظم محمد نواز شریف کا پائلٹ حارث سلیمان اور ان کےوالد بابر سلیمان  کے انتقال پر گہرے رنج و غم کا اظہار</headline>
<body>اسلام آباد ۔ 24 جولائی (اے پی پی) صدر مملکت ممنون حسین اور وزیراعظم محمد نواز شریف نے پاکستانی نژاد نوجوان پائلٹ حارث سلیمان اور ان کے والد بابر سلیمان کے انتقال پر گہرے رنج و غم کا اظہار کیا ہے جن کا طیارہ امریکہ کے ساحل کے قریب گر کر تباہ ہو گیا۔ صدر اور وزیراعظم نے سوگوار خاندان سے دلی تعزیت کا اظہار کرتے ہوئے دعا کی کہ اللہ تعالیٰ مرحومین کو اپنے جوار رحمت میں جگہ دے۔ واضح رہے کہ 17 سالہ حارث سلیمان نے حال ہی میں پرائیویٹ پائلٹ لائسنس حاصل کیا تھا اور وہ پاکستان میں کم مراعات یافتہ بچوں کی تعلیم کے لئے فنڈ جمع کرنے کے لئے 30 دن میں دنیا کے ارد گرد چکر لگانے کا عالمی ریکارڈ قائم کرنا چاہ رہے تھے۔</body>
</COUNTER_document>
