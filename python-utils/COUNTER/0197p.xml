<?xml version="1.0" encoding="UTF-8" standalone="no"?>
<COUNTER_document classification="PD" domain="business" filename="0197p.xml" newsdate="21.09.14" newspaper="express" noofwordswithSWR="193" totalnoofsentences="11" totalnoofwords="293">
<headline>نیسلے کا سیلاب زدہ علاقوں میں پانی کاعطیہ اور جانوروں کی دیکھ بھال سیلاب کے نتیجے میں جانوں،اثاثوں اور کھڑی فصلوں کو نقصان پر افسوس ہے،ایم ڈی مگدی بٹاٹو</headline>
<body>لاہور(بزنس ڈیسک)غذائیت،صحت اورفلاح (NHW)کے شعبے میں ملک کے صف اول کے ادارے نیسلے پاکستان نے سیلاب سے متاثرہ علاقوں کے لوگوں کی امداد کے طور پر 125,000 لیٹر پینے کے پانی کاعطیہ دیا ہے۔یہ عطیہ حکومت پنجاب سے مشورے کے بعد بھوانہ،پنڈی بھٹیاں،چنیوٹ،جھنگ،ملتان اور مظفرگڑھ کے متاثرہ علاقوں میں دیا گیا۔ادارے نے علاقوں میں ویٹرینری ڈاکٹروں کی ماہر ٹیمیں بھی تعینات کیں جو لوگوں کو 1000مسلسل معاونت فراہم کر رہی ہیں۔تاحال تقریبا 3000جانوروں کی ویکسنیشن کی جا چکی ہے اور جانوروں کا مختلف بیماریوں کا علاج کیا گیا۔12,000 جانوروں کے لیے دواوں کا انتطام کیا جا چکا ہے اور مزید50,000جانوروں کی ویکسنیشن کا عمل جاری ہے۔علاوہ ازیں نیسلے پاکستان کی جانب سے 500ٹن چارے کی گانٹھوں کی تقسیم جاری ہےجبکہ ملے جلے خشک چارے(ونڈا)کی تقریبا 2000تھیلیاں مختلف مقامات میں تقسیم کی جا چکی ہیں۔پنجاب کے وزیر اعلی کے نام لکھے گئے ایک خط میں نیسلے پاکستان کے مینجنگ ڈائریکٹرمگدی بٹاٹو نے کہاکہ سیلاب کے نتیجے میں جانوں،اثاثوں اور کھڑی فصلوں کوہونے والے نقصان پر ادارے کو افسوس ہے۔قومی ضرورت کے اس موقع پر نیسلے کی تعاون کے اقدام پر اظہار خیال کرتے ہوئےمگدی بٹاٹو نے مزید کہا کہ دیہی علاقوں کی فلاح ہمارے لیے مرکزی اہمیت کی حامل ہے۔پاکستان میں قدرتی آفات کے موقع پر انسانی ہمدردی پر مبنی معاونت فراہم کرنے میں نیسلے پاکستان کی ایک طویل تاریخ ہے۔ہم مذکورہ تباہ کن حالات میں لوگوں کو در پیش مسائل سے خوب واقف ہیں اور ہمیں امید ہے کی ہمارے عطیات متاثرین کی تکلیف میں کمی کا باعث بنیں گے اور اس آفت کے خلاف ریلیف کی کوشش میں مفید کردار ادا کریں گے۔</body>
</COUNTER_document>
