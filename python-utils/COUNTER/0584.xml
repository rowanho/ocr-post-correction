<?xml version="1.0" encoding="UTF-8" standalone="no"?>
<COUNTER_document classification="ND" domain="national" filename="0584.xml" newsdate="8.09.14" newspaper="APP" noofwordswithSWR="166" totalnoofsentences="12" totalnoofwords="230">
<headline>گدو بیراج سے تین لاکھ 15 ہزار کا سیلابی ریلہ گزرگیا، گھوٹکی، کوٹ مٹھن، خیرپور اور مٹیاری کے متعدد دیہات زیر آ ب</headline>
<body>سکھر ۔ 18ستمبر (اے پی پی) گدو بیراج سے تین لاکھ 15 ہزار کا سیلابی ریلہ گزرنے کے نتیجہ میں گھوٹکی، کوٹ مٹھن، خیرپور اور مٹیاری کے متعدد دیہات زیر آ چکے ہیں۔ پی ٹی وی کی رپورٹ کے مطابق گڈو بیراج سے تین لاکھ 15 ہزار کیوسک کاریلہ گزرا جس کے باعث کچے کے علاقے زیر آب آگئے۔ ریسکیو ٹیموں اور فوجی اہلکاروں نے متعدد افراد کو محفوظ مقامات پر منتقل کر دیا ہے تاہم لوگوں کی اکثریت گھروں سے نکلے کو تیار نہیں۔واضح رہے کہ ضلعی انتظامیہ کی جانب سے قائم کردہ کیمپ اور ریلیف میڈیکل کیمپ تا حال خالی پڑے ہیں۔سیلاب کے باعث کشمور کے سو دیہات زیر آب آچکے ہیں۔ خدشہ ہے کہ پانی میں مزید اضافے کے بعد مزید 70 سے 80 دیہات زیر آب آسکتے ہیں۔ سیلابی پانی گھوٹکی، کوٹ مٹھن، خیرپور اور مٹیاری سے گزر رہا ہے۔ رپورٹ کے مطابق آئندہ 12 گھنٹوں کے دوران گدو کے مقام سے 4 سے 5 لاکھ کا ریلہ گزرنے والا ہے۔ واضح رہے کہ گدو میں 12لاکھ کیوسک، پانی کی گنجائش ہے اور 2010ء میں گدو سے 12لاکھ کیوسک سے زیادہ پانی گزر چکا ہے۔ محکمہ موسمیات کا کہنا ہے کہ آئندہ 10 سے12 روز تک سیلابی پانی سندھ سے گزر جائے گا۔</body>
</COUNTER_document>
