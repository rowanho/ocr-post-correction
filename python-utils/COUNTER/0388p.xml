<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0388p.xml" newsdate="28.07.14" newspaper="daily_dunya" noofwordswithSWR="133" totalnoofsentences="8" totalnoofwords="211">
<headline>کامن ویلتھ گیمز میں میڈل جیتنا اعزاز ہے، شاہ حسین شاہ پاکستان کے جوڈو پلیئر شاہ حسین شاہ نے کہا ہے کہ وہ کامن ویلتھ گیمز میں میڈل جیتنے پر بہت خوش ہیں، مستقبل میں بھی پاکستان کا نام عالمی سطح پر روشن کرنے کی بھرپور کوشش کریں گے۔</headline>
<body>گلاسگو (اے پی پی) شاہ حسین شاہ نے گلاسگو میں جاری دولت مشترکہ کھیلوں میں پاکستان کیلئے پہلا میڈل حاصل کیا۔ انہوں نے جوڈو مقابلے کی 100 کلوگرام کیٹیگری میں چاندی کا تمغہ حاصل کیا، بدقسمتی سے وہ فائنل میں اسکاٹ لینڈ کے یوآن برٹن سے شکست کھا گئے۔ شاہ حسین شاہ نے سیمی فائنل میں نیوزی لینڈ کے ٹم سلی فیلڈ کو شکست سے دوچار کیا تھا۔ اس طرح انہوں نے میگا ایونٹ میں پاکستان کیلئے پہلا میڈل جیتا۔ شاہ حسین شاہ نے اپنے ایک بیان میں کہا کہ انہیں خوشی ہے کہ اپنے والد کے نقش قدم پر چلتے ہوئے ملک کا نام روشن کیا، میگا ایونٹ میں میڈل حاصل کرنا میرے لئے اعزاز کی بات ہے ، مستقبل میں بھی پاکستان کا نام عالمی سطح پر روشن کرنے کی بھرپور کوشش کر وں گا۔ واضح رہے کہ شاہ حسین شاہ سیول اولمپکس میں ملک کیلئے باکسنگ میں پہلا اعزاز حاصل کرنے والے برانز میڈلسٹ حسین شاہ کے بیٹے ہیں</body>
</COUNTER_document>
