<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0286p.xml" newsdate="18.10.14" newspaper="express" noofwordswithSWR="534" totalnoofsentences="3" totalnoofwords="881">
<headline>مہمان ٹیم کے اچانک فیصلے سے سیریز کا پانچواں ون ڈے،واحد توئنٹی 20،3ٹیسٹ میچز کا انعقاد ممکن نہیں رہا،چوتھے میچ کے بعد پلےئرز واپس چلے جائیں گے بھارتی کرکٹ بورڈ نے ہنگامی بنیاد پر سری لنکا سے ون ڈے سیریز کا اہتمام کر لیا،آئی لینڈ سے مقابلے یکم سے15نومبر کت درمیان منعقد ہوں گے بھارت کا ہرجانے کیلیے ویسٹ انڈین بورڈ کیخلاف آئی سی سی میں جانے کا منصوبہ،درمیان میں ٹوراد ھورا چھوڑ کر جانے کا اعلان دھچکا اور افسوسناک ہے ،سنجے پٹیل</headline>
<body>دھرم شالہ(اسپورٹس ڈیسک)معاوضوں کے تنازع پر ویسٹ انڈین ٹیم کا بھارتی دورہ فوری طور پر منسوخ ہو گیا،دونوں ممالک میں جمعے کو دھرم شالہ میں سیریز کا چوتھا ون ڈے آخری مقابلہ بن گیا،اس کے بعد کیر یبئین سا ئیڈ 20اپنے وطن واپس لوٹ جائے گی،مہمان ٹیم کے اچانک فیصلے سے سیریز کا پانچواں ون دے ،واحد ٹوئنٹی انٹرنیشنل ،3ٹیسٹ میچز منسوخ ہو گئے ،بی سی سی آئی نے ہنگامی بنیاد پر سری لنکا سے ون ڈے سیریز طے کر لی ،میچز یکم سے 15نومبر کے درمیان ہوں گے ،بی سی سی آئی سیکریٹری سنجے پٹیل کا کہنا ہے کہ ہم نے ہر جانے کیلیے ویسٹ انڈین بورڈ کیخلاف بی سی سی آئی میں جانے کا منصوبہ بنا لیا،درمیان میں ٹوراد ھورا چھوڑ کر جانے کا فیصلہ دھچکا اور افسوسناک ہے،معاملہ حل کرانے کی اپنی ہر ممکن کوشش کی۔تفصیلات کے مطابق ویسٹ انڈین کرکٹرز اور ان کے بورڈ کے درمیان معاوضوں کا تنازع جمعے کو بھارتی دورے کی منسوخی پر تمام ہو گیا،دونوں ممالک میں جمعے کو دھرم شالہ میں سیریز کا چوتھا ون ڈے آخری مقابلہ بن گیا،اس کے بعد کیریبئین سائیڈ اپنے وطن لوٹ جائے گی، ویسٹ انڈین کر کٹرز ،بورڈ اور پلےئرز کی نمائندہ تنظیم کے درمیان بھارتی ٹور کے لیے کھلاڑیوں کو ادائیگی کیلیے ہونے والے معاوضوں پراختلاف تھا جو وقت گزرنے کے ساتھ شدید تر ہوتا گیا،بھارت سے دھرم شالہ میں سیریز کا چوتھا ون ڈے مہمان ٹیم کا آخری مقابلہ بن گیا،ویسٹ انڈین کر کٹر فوری طوری پر وطن واپسی لوٹ جائیں گے،جس کے بعد سیریز کا کولکتہ میں شیڈول پانچواں ون ڈے ،کٹک میں ہونے والا واحد ٹوئنٹی 20اور تین ٹیسٹ میچز کا انعقاد ممکن نہیں ہو سکے گا،بھارت نے اس خلا کو پر کرنے کیلیے سری لنکا سے یکم سے 15نو مبر کے درمیان پانچ ون ڈے انٹرنیشنل میچز کھیلنے کا انتظام کر لیا،سری لنکن بورڈ نے بھارتی کرکٹ بورڈ کی درخواست قبول کر لی ہے،اس تمام صورتحال پر بی سی سی آئی کا کہنا ہے کہ ویسٹ انڈین ٹیم کا ٹورادھورا ر چھوڑ کرواپس جانے کا فیصلہ ہمارے لیے دھچکا اور مایوس کن ہے،تاہم ٹور منسوخ کرنے کا فیصلہ ویسٹ انڈین کرکٹ بورڈ نے کیا ہے ،بی سی سی آئی سیکریٹری سنجے پٹیل نے میڈیا کو بتایا کہ ویسٹ انڈین کرکٹ بورڈ نے ہمارے ملک میں موجود اپنی ٹیم اور ان کے معاملات سے ہاتھ اٹھا لیا ہے ،ہمیں جمعے کی صبح ویسٹ انڈین ٹیم منیجر ر چر ڈ سن کی دورہ منسوخ کرنے کی 'ای میل'موصول ہوئی تھی ،جس میں انھوں نے دورے کو یکدم ختم کرنے کی وجہ بیاں کرتے ہوئے کہا ہے کہ ہمارے اورپلےئرز کے درمیان اندرونی اختلافات اس فیصلے کا سبب بنے ہیں ،تاہم بی سی سی آئی اس معاملے پر آئی سی سی میں جانے کا منصوبہ بنا رہا ہے،جہاں پرویسٹ انڈین بورڈ کو اس ٹور کے درمیان میں ختم ہو جانے پر ہونے والے نقصان کی تلافی کا مطالبہ کیا جائے گا ،ہم اس کے ذمے دار قطعی نہیں بلکہ ہم نے ہر ممکن حد تک ان کے ساتھ تعاون کیا ہے ،بی سی سی آئی کے اعلامیے میں کہا گیا ہے کہ ویسٹ انڈین کرکٹ بورڈ اپنے پلےئرز سے معاوضوں کا تنازع حل نہیں کر پایا،اس سے کھیل اور کھلاڑیوں کے مستقبل کے ساتھ ساتھ ویسٹ انڈیز اور بھارتی کرکٹ بورڈ کے درمیان تعلقات پر بھی سوالیہ نشان ثبت ہو گیا ،اس سے قبل بھارتی بورڈ کے جوائنٹ سیکریٹری انوراگ ٹھاکر نے مقامی خبراجنسی کو بتایا کہ ویسٹ انڈین پلےئرز چوتھا ون ڈے کھیلنے پر رضا مند نہیں تھے تاہم میرے اصرار پر انھوں نے میدان میں اترنے پر رضامند ی ظاہر کی تھی ،دھرم شالہ میں میچ سے قبل ویسٹ انڈین کپتان ڈیوائن براوو نے عندیہ دیا تھا کہ معاملات درست نہیں ہیں اور ہمارے لیے فیصلے کا وقت آچکا ہے،اس مو قع پر پوری ویسٹ انڈین ٹیم بھی ان کے عقب میں موجود تھی ،انور اگ ٹھاکر نے مزید کہا کہ انٹرنیشنل پلےئرز کو ایسوسی ایشن کے ایگز یکٹیو چےئر مین ٹونی آئرش نے بھی درمیان میں آ کر یہ معاملہ حل کرانے کی کوشش کی تھی لیکن یہ سلجھہ نہیں پایا،واضح رہے کہ پلےئرز اور بورڈ کے درمیان ستمبر میں پلےئرز کی نما ئندہ تنظیم ویپا اور ویسٹ انڈین کرکٹ بورڈ کے درمیان ہونے والی مفاہمت کی یادداشت تنازع کا سبب بنی ہے،جس کے تحت پلےئرز کو بھارتی دورے کی ادائیگیاں ہوئی تھیں،اس معاملے پر کپتان یوائن براوو اور پلےئرز کی نمائندہ تنظم ویول ہائنڈز کے درمیان سخت جملوں کا تبادلہ بھی ہو چکا تھا،براوو نے ہائنڈز کو عہدے سے الگ ہو جانے کا مشورہ داتے ہوئے ان پر الزام لگایا تھا کہ انھوں نے مفاہمت کی یادداشت پر دستخط کرتے ہوئے کھلاڑیوں کے مفادات کو مقدم نہیں رکھا ہے اور پر انھوں نے پلےئرز کی جانب سے اٹھائے گئے سوالات کا جواب اور ہمارے ساتھ تعاون نہیں کیا تو پلےئرز اس دورے کو مکمل نہیں کریں گے۔</body>
</COUNTER_document>
