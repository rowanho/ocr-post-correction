<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0370.xml" newsdate="26.07.14" newspaper="APP" noofwordswithSWR="141" totalnoofsentences="9" totalnoofwords="206">
<headline>انگلینڈ اور بھارت کے درمیان تیسرا کرکٹ ٹیسٹ میچ (آج) شروع ہو گا،بھارت کو سیریز میں 1-0 کی برتری حاصل</headline>
<body>ساؤتھمٹن۔26 جولائی (اے پی پی) انگلینڈ اور بھارت کی کرکٹ ٹیموں کے درمیان پانچ ٹیسٹ میچوں پر مشتمل سیریز کا تیسرا میچ (آج) اتوار سے ساؤتھمٹن میں شروع ہو گا۔ بھارتی ٹیم کو سیریز میں 1-0 کی برتری حاصل ہے۔ مہمان ٹیم نے دوسرے ٹیسٹ میں میزبان ٹیم کو 95 رنز سے شکست دی تھی۔ دونوں ٹیموں کے درمیان سیریز کا چوتھا ٹیسٹ 7 سے 11 اگست کو مانچسٹر جبکہ پانچواں اور آخری ٹیسٹ 15 سے 19 اگست تک اوول میں کھیلا جائے گا۔ اس کے بعد دونوں ٹیموں کے درمیان پانچ ون ڈے اور واحد ٹی ٹونٹی میچوں کی سیریز کھیلی جائے گی۔ دوسرے ٹیسٹ میں فتح کے بعد بھارتی ٹیم کا مورال بلند ہے اور وہ تیسرے ٹیسٹ کیلئے بھرپور قوت کے ساتھ میدان میں اترے گی، بھارتی ٹیم تیسرا ٹیسٹ جیت کر سیریز میں 2-0 کی برتری حاصل کرنے کی خواہاں ہے تو دوسری جانب شکست سے چور انگلش ٹیم تیسرا ٹیسٹ جیت کر سیریز میں کم بیک کرنے کیلئے ہر حربے استعمال کرے گی۔ ماہرین کرکٹ نے دونوں ٹیموں کے درمیان تیسرے ٹیسٹ میں کانٹے دار مقابلے کی توقع ظاہر کی ہے</body>
</COUNTER_document>
