<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0118.xml" newsdate="07.09.14" newspaper="APP" noofwordswithSWR="169" totalnoofsentences="9" totalnoofwords="246">
<headline>یو ایس اوپن، جاپان کے نیشیکوری نے سیمی فائنل میں جوکووچ کو ہرا کر نئی تاریخ رقم کر دی 17 بار گرینڈ سلم چیمپئن فیڈرر کو مارین چلچ کے ہاتھوں شکست</headline>
<body>نیویارک۔07ستمبر(اے پی پی) جاپان کے کی نیشیکوری نے عالمی نمبر ایک نواک جوکووچ کو اپ سیٹ شکست دے کر یو ایس اوپن کے فائنل میں جگہ بنا لی، 24 سالہ نیشیکوری گرینڈ سلم سنگلز کے فائنل میں پہنچنے والے پہلے ایشین کھلاڑی بن گئے ہیں۔ دوسرے سیمی فائنل میں مارین چلچ نے 17 مرتبہ کے گرینڈ سلم چیمپئن راجرفیڈرر کو ہرا دیا۔ تفصیلات کے مطابق سیزن کے چوتھے اور آخری گرینڈ سلم یو ایس اوپن کے سنسنی خیز مقابلے نیویارک میں جاری ہیں، میگا ایونٹ کے پہلے سیمی فائنل میں کروشیا کے مارین چلچ نے سابق عالمی نمبر ایک اور 17 بار کے گرینڈ سلم چیمپئن راجر فیڈرر کو سٹریٹ سیٹس میں شکست دے کر پہلی بار گرینڈ سلم سنگلز کے فائنل میں جگہ بنا لی۔ ان کی جیت کا سکور 6-3 ، 6-4 اور 6-4 رہا۔ ٹورنامنٹ کے دوسرے سیمی فائنل میں جاپان کے کی نیشیکوری نے عالمی نمبر ایک سربیا کے نواک جوکووچ کو ناقابل توقع شکست دے کر نئی تاریخ رقم کر دی۔ نیشیکوری نے سخت مقابلے کے بعد جوکووچ کو 6-4 ، 1-6 ، 7-6 اور 6-3 سے شکست دے کر پہلی بار گرینڈ سلم سنگلز کے فائنل میں جگہ بنائی۔ 24 سالہ نیشیکوری ایشیا کے پہلے کھلاڑی ہیں جنہوں نے گرینڈ سلم سنگلز کے فائنل تک رسائی حاصل کی ہے</body>
</COUNTER_document>
