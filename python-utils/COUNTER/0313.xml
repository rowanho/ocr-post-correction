<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0313.xml" newsdate="29.09.14" newspaper="APP" noofwordswithSWR="139" totalnoofsentences="6" totalnoofwords="190">
<headline>چیمپئنز لیگ ٹی 20 میں لاہور لائنز اپنا آخری اور اہم لیگ میچ (آج) آسٹریلیا کی پرتھ سکارچرز کے خلاف کھیلے گی لاہور لائنز کو سیمی فائنل میں پہنچنے کیلئے پرتھ سکارچر کو بڑے مارجن سے شکست دینا ہوگی</headline>
<body>بنگلور ۔29 ستمبر(اے پی پی) چیمپئنز لیگ ٹی 20 میں لاہور لائنز اپنا آخری اور اہم لیگ میچ (آج) منگل کو آسٹریلیا کی پرتھ سکارچرز کے خلاف ایم چناسوامی سٹیڈیم، بنگلور میں کھیلے گی، میچ ڈے اینڈ نائٹ ہوگا اور پاکستانی وقت کے مطابق سہہ پہر ساڑھے تین بجے شروع ہوگا۔ گروپ اے میں کولکتہ نائٹ رائیڈرز کی ٹیم تین میچز جیت کر 12 پوائنٹس کے ساتھ سیمی فائنل کیلئے کوالیفائی کر چکی ہے۔ اسی گروپ میں چنائی سپر کنگز اپنے تمام گروپ میچز کھیل کر 10 پوائنٹس کے ساتھ دوسرے جبکہ لاہور لائنز تین میچز کھیل کر چھ پوائنٹس کے ساتھ تیسرے نمبر پر ہے۔ رن ریٹ کے اعتبار سے چنائی کی پوزیشن مضبوط ہے تاہم لاہور لائنز کو سیمی فائنل تک رسائی حاصل کرنے کیلئے اپنے آخری میچ میں پرتھ سکارچرز کو بڑے مارجن سے شکست دینا ہوگی بصورت دیگر چنائی کی ٹیم سیمی فائنل میں پہنچ جائے گی۔</body>
</COUNTER_document>
