<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0173p.xml" newsdate="28.11.14" newspaper="daily_waqt" noofwordswithSWR="195" totalnoofsentences="12" totalnoofwords="305">
<headline>کرکٹ میں 7کھلاڑی گیند لگنے سے ہلاک ہوئے</headline>
<body>لاہور(وقت نیوز)کرکٹ کی تاریخ میں 7کھلاڑی گیند لگنے سے ہلاک ہوئےان میں 2 پاکستانی کھلاڑی بھی شامل ہیں۔ایک رپورٹ کے مطابق آسٹریلوی بلے باز فلپ ہیوز سے قبل بھی کھیل کے دوران گیند لگنے سے 6کھلاڑیوں کی اموات واقعہ ہوچکی ہیں۔رمن لامبا ایک ہندوستانی بلے باز تھے جنہوں نے ہندوستان کے لئے چار ٹیسٹ اور 32ون ڈے میچ کھیلے تھےجو فیلڈنگ کے دوران ہلاک ہوئے تھے۔ایک شاٹ میں گیند سیدھا ان کے سر پر لگی۔رمن کی چوٹ دیکھنے میں معمولی لگی لیکن انٹرنل انجری ہونے کی وجہ وہ کوما میں چلے گئے تھے اور وینٹی لیٹر پر تین دنوں تک رہنے کے بعد ان کی موت ہوگئ تھی۔17دسمبر 2013 کے دن ایک اور کرکٹر کی میدان پر بال لگنے کی وجہ سے فوری طور پر موت واقع ہوگئ تھی۔پاکستان کے 22 سال کے نوجوان کرکٹر ذوالفقار بھٹی کی چھاتی پر گیند لگنے سےموت ہوگئ تھی۔پاکستان کے ہی ایک اور کرکٹر عبدالعزیز کی بھی موت گیند لگنے سے ہوئی تھی۔عزیز اس وقت 17سال کے تھےجب وہ چھاتی پرگیند لگنے کے بعد جانبر نہیں ہوسکے تھے لیکن اس معاملے میں غور کرنے والی بات یہ ہے کہ عزیز کی موت آف بریک گیند لگنے سے ہوئی تھی۔ڈیرین رینڈول ساؤتھ افریقہ کے وکٹ بلے باز تھے ،جن کی موت بھی میدان پر گیند لگنے کی وجہ سے ہوئی تھی،ان کی موت 27اکتوبر 2013 کواس وقت ہوئی جب ایک تیز گیند ان کے سر پر آکر لگی۔کھیل کے دوران دو انگلش پلیئرز جارج سمرج اور الاعیان پھولے کی جان بھی میچ کے دوران گیند لگنے سے گئ تھی جبکہ 26 سالہ آسٹریلوی بلے باز فلپ ہیوز شیفلڈ شیلڈ ٹورنامنٹ کے دوران فاسٹ بولر سین ایبٹ کی گیند سے پر لگنے کے باعث شدید زخمی ہوگئے تھے اور 2 روز کومے کی حالت میں رہنے کے بعد 27 نومبر 2014 کوچل بسے۔</body>
</COUNTER_document>
