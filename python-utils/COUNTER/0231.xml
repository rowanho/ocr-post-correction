<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0231.xml" newsdate="28.09.14" newspaper="APP" noofwordswithSWR="110" totalnoofsentences="13" totalnoofwords="165">
<headline>ایشین گیمز مینز کرکٹ ایونٹ میں ملائیشیا اور نیپال نے اپنے اپنے میچز جیت لئے</headline>
<body>انچیون۔28ستمبر(اے پی پی) ایشین گیمز مینز کرکٹ ایونٹ میں ملائیشیا اور نیپال نے اپنے اپنے میچز جیت لئے۔ گزشتہ روز کھیلے گئے پہلے میچ میں ملائیشیا نے چین کو یکطرفہ مقابلے کے بعد 9 وکٹوں سے ہرا دیا۔ چین نے پہلے بیٹنگ کرتے ہوئے مقررہ 20 اوورز میں 7 وکٹوں کے نقصان پر 56 رنز بنائے۔ سانگ ینگ 29 رنز کے ساتھ نمایاں رہے۔ ملائیشیا کی جانب سے فاروق حکیم نے چار وکٹیں حاصل کیں۔ جواب میں ملائیشیا نے ہدف 9 اوورز میں ایک وکٹ کے نقصان پر حاصل کر لیا۔ شان نے 32 رنز کی عمدہ اننگز کھیلی۔ ایک اور میچ میں نیپال نے مالدیپ کو سات وکٹوں سے ہرا دیا۔ مالدیپ کی ٹیم پہلے بیٹنگ کرتے ہوئے 18.5 اوورز میں 53 رنز بناکر آؤٹ ہوگئی۔ جواب میں نیپال نے ہدف 14.2 اوورز میں 3 وکٹوں کے نقصان پر حاصل کر لیا۔ سبھاش 27 رنز کے ساتھ نمایاں رہے</body>
</COUNTER_document>
