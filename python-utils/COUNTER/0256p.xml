<?xml version="1.0" encoding="UTF-8" standalone="no"?>
<COUNTER_document classification="PD" domain="foreign" filename="0256p.xml" newsdate="04.07.14" newspaper="daily_insaf" noofwordswithSWR="100" totalnoofsentences="5" totalnoofwords="172">
<headline>جاپان کا شمالی کوریا پرعائد بعض پابندیاں ختم کرنے کا فیصلہ شمالی کوریا کے بحری جہازوں کو اپنی بندرگاہیں استعمال کرنے کی اجازت دینگے،جاپانی وزیراعظم</headline>
<body>ٹوکیو(مانیٹرنگ ڈیسک)جاپان کے وزیراعظم شینزوایبے نےکہا ہے کہ جاپان نے کئی عشرے قبل اغوا کئے گئے اپنے شہریوں کے معاملے کی دوبارہ تحقیقات شروع کرنے کے جواب میں شمالی کوریا پرعائد بعض پابندیاں ختم کرنے کا فیصلہ کیا ہے۔غیرملکی میڈیا کے مطابق ٹوکیو میں صحافیوں سے باتیں کرتے ہوئےانہوں نے کہا ہے کہ جاپان شمالی کوریا سے آنے اور جانے پر عائد سفری پابندیاں ختم کر دے گااور انسانی ہمدردی کے مقاصد کیلئے شمالی کوریا کے بحری جہازوں کو اپنی بندرگاہیں استعمال کرنے کی اجازت دے گا۔اس سے پہلے شمالی کوریا نے مئی میں ان جاپانی مغویوں کے بارے میں تحقیقات دوبارہ شروع کرنے پر رضا مندی ظاہر کی تھی جنہیں جاسوسی کے لئے تربیت دینے کی غرض سے 1970ور1980 کی دہائی میں اغواء کیا گیا تھا۔جس کے بدلے جاپان نے وعدہ کیا تھا کہ تحقیقات شروع ہوں گی تو کچھ پابندیاں ختم کر دی جائیں گی۔</body>
</COUNTER_document>
