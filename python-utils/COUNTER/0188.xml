<?xml version="1.0" encoding="UTF-8" standalone="no"?>
<COUNTER_document classification="PD" domain="foreign" filename="0188.xml" newsdate="12.09.14" newspaper="APP" noofwordswithSWR="100" totalnoofsentences="6" totalnoofwords="163">
<headline>امریکی انتظامیہکی یاہو کو صارفین کی خفیہ معلومات فراہم نہ کرنے کی صورت یومیہ اڑھائی لاکھ ڈالر جرمانہ کی دھمکی</headline>
<body>واشنگٹن ۔12ستمبر(اے پی پی) امریکی انتظامیہ نے سرچ انجن یاہو کو قومی سلامتی کے نام پر صارفین سے متعلق خفیہ معلومات فراہم نہ کرنے کی صورت یومیہ اڑھائی لاکھ ڈالر جرمانہ کرنے کی دھمکی دی ۔ یاہو کے جنرل کونسل رون بل نے اپنی بلاگ پوسٹ میں بتایا ہے کہ خفیہ جاسوسی پروگرام جس کو پرزم کا نام دیا گیا تھا کہ تحت نیشنل سیکیورٹی ایجنسی کی طرف سے یاہو کو صارفین سے متعلق خفیہ معلومات نہ دینے پر اڑھائی لاکھ ڈالر جرمانہ کرنے کی دھمکی دی گئی تھی۔ اس پروگرام کے مطابق امریکی انٹیلی جنس سروسز کو بڑی انٹرنیٹ فرموں جن میں یاہو اور گوگل شامل تھے سے بڑی تعداد میں ڈیٹا حاصل کرنے کی اجازت دی گئی تھی۔ انہوں نے کہا کہ ہم نے معلومات دینے سے انکار کر دیا اور امریکی حکومت کی اتھارٹی کو عدالت میں چیلنج کر دیا</body>
</COUNTER_document>
