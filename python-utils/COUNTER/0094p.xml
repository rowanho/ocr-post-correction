<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0094p.xml" newsdate="11.10.14" newspaper="express" noofwordswithSWR="269" totalnoofsentences="2" totalnoofwords="405">
<headline>ویسٹ انڈیز بھارت پر موجود دباؤ برقرار رکھنے پر خواہاں  دونوں ملکوں میں دوسرا ون ڈے آج ہو گا، امیت مشرا کی جگہ کلدیپ یادیو کو موقع ملنے کا امکان میزبان بیٹسمین ویرات کوہلی کو کالی آندھی کیخلاف ہزار رنز کی تکمیل کیلیے79 کی اننگز درکار</headline>
<body>نئی دہلی(سپورٹس ڈیسک ) بھارت اور ویسٹ انڈیز کے درمیان سیریز کا دوسرا ون ڈے انٹرنیشنل ہفتے کو دارالخلافے میں منعقد ہو رہا ہے ،پانچ میچز پر مشتمل سیریز کے ابتدائی ٹاکرے میں کالی آنھی نے دھونی الیون کو124 رنز سے اڑا کر رکھ دیا تھا ،بھارتی ٹیم بد ترین ناکامی کے بعد سیریز میں واپسی کیلیے اپنے حوصلوں کو مجتمع کر رہی ہے ،حالیہ دنوں میں فیروز شاہ کوٹلہ کی وکٹ کے بارے میں کچھ اچھی خبریں منظر عام پر نہیں آئیں ہیں ،دہلی کے کپتان گوتم گمبھیر نے بھی کذشتہ نجی ٹرافی سیزن میں اپنے ہوم میچز دوسرے وینیو پر منتقل کرائے تھے ،تاہم کیوریٹر نے اس مرتبہ وکٹ کے بہترین ہونے کی امید دلائی ہے ،ان کا کہنا ہے کہ موجودہ وکٹ پر بیٹسمینوں کے ساتھ ساتھ بولرز کو بھی خاطر خواہ باؤنس مل پائے گا ،سر دست گرین دکھائی دینے والی وکٹ پر میچ سے قبل گھاس کو تراشا جا سکتا ہے ،اس کے علاوہ موسم بھی کھیل کیلییانتہائی سازگار رہنے کا امکان ظاہر کیا گیا ہے ، سورج اپنی پوری آب و تاب کے ساتھ جگمگاتا رہے گا ، تاہم شام کے اوقات میں اوس کا عنصر ٹیموں کو پریشان کر سکتا ہے ،ایشانت کی واپسی سے دھونی کا بولنگ اٹیک مضبوط ہو گا ، کوچی میں پہلے ون ڈے میں بھی دھونی بولرز کی پرفارمنس سے خوش تھے ،تاہم اس مقابلے میں امیت مشرا کی جگہ کلدیپ دادیو کوآزمایا جا سکتا ہے ، ویسٹ انڈیز نے ابتدائی ایک روزہ میں انجرڈ لینڈل سیمنز کی جگہ ڈیوائن براوو کو موقع دیا تھا،سیمنز کے کمر کی انجری سے نجات پانے تک وہ اسی تال میل کو برقرا ر رکھنا چاہیں گے، بھارتی بیٹسمین ویرات کوہلی کو ویسٹ انڈیز کیخلاف ہزار رنز کی تکمیل کیلیے79 کی اننگز درکار ہے ،وہ یہ کارنامہ انجام دینے والے چوتھے بھارتی بیٹسمین بن سکتے ہیں،اس کے علاوہ ویسٹ انڈیز دہلی میں پہلی مرتبہ بھارت کیخلاف ون ڈے انٹرنیشنل میں مد مقابل آرہی ہے ،اگرچہ کریبیئن جزائر کی ٹیم تواتر سے بھارت کا دورہ کرنے والی ٹیموں میں شامل ہے، لیکن اس میدان پع اس سے قبل دونوں ممالک کے درمیان صرف ایک ٹیسٹ میچ ہی2011 میں منعقد ہوا ہے۔</body>
</COUNTER_document>
