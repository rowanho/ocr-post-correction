<?xml version="1.0" encoding="UTF-8" standalone="no"?>
<COUNTER_document classification="WD" domain="sports" filename="0272.xml" newsdate="14.10.14" newspaper="APP" noofwordswithSWR="184" totalnoofsentences="8" totalnoofwords="229">
<headline>بھارت کا ویسٹ انڈیز کے خلاف آخری دو ون ڈے اور واحد ٹی ٹونٹی میچ کیلئے ٹیموں کا اعلان اکشر پٹیل اور منیش پانڈے ٹیم میں جگہ بنانے میں کامیاب، روہت شرما کی بھی ٹیم میں واپسی</headline>
<body>ممبئی ۔ 14اکتوبر (اے پی پی) بھارت کرکٹ بورڈ کی سلیکشن کمیٹی نے ویسٹ انڈیز کے خلاف آخری دو ون ڈے اور واحد ٹی ٹونٹی میچ کیلئے ٹیموں کا اعلان کر دیا۔ اکشر پٹیل اور منیش پانڈے سکواڈ میں جگہ بنانے میں کامیاب رہے۔ مایہ ناز اوپننگ بلے باز روہت شرما بھی فٹنس مسائل سے چھٹکارا حاصل کرنے کے بعد ٹی ٹونٹی اور تین روزہ پریکٹس میچ میں ٹیم کا حصہ ہوں گے۔ سٹار آل راؤنڈر سریش رائنا جنہوں نے اگست 2012ء سے ٹیسٹ میچ میں ٹیم کی نمائندگی نہیں کی ویسٹ انڈیز کے خلاف تین روزہ میچ میں بورڈ پریذیڈنٹ الیون کی قیادت کریں گے۔ ویسٹ انڈیز کے خلاف آخری دو ون ڈے میچوں کیلئے اعلان کردہ ٹیم میں مہندرا سنگھ دھونی کپتان، شیکھر دھاون، اجنکیا راہانے، ویرات کوہلی، سریش رائنا، امباتی رائیڈو، روندرا جدیجا، امیت مشرا، بھنشور کمار، محمد شامی، ایشانت شرما، اومیش یاداو، ایم وجے، کلدیپ یاداو اور اکشر پٹیل شامل ہیں۔ اعلان کردہ ٹی ٹونٹی سکواڈ میں دھونی کپتان، شیکھر دھاون، اجنکیا راہانے، ویرات کوہلی، سریش رائنا، سٹورٹ بینی، روندرا جدیجا، اکشر پٹیل، کرن شرما، بھنشور کمار، محمد شامی، سنجو سیمسن، منیش پانڈے اور اومیش یاداو شامل ہیں۔</body>
</COUNTER_document>
