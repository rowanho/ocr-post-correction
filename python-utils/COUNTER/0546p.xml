<?xml version="1.0" encoding="UTF-8" standalone="no"?>
<COUNTER_document classification="PD" domain="national" filename="0546p.xml" newsdate="24.10.14" newspaper="nawa-e-waqt" noofwordswithSWR="201" totalnoofsentences="20" totalnoofwords="301">
<headline>نواز شریف اور مودی کو نوبل امن انعام تقریب میں شرکت کی دوبارہ دعوت دیتی ہوں: ملالہ</headline>
<body>برمنگھم (نوائے وقت رپورٹ) ملالہ یوسفزئی نے کہا ہے کہ پاکستان بھارت کے وزرائے اعظم کو دعوت دینا میرا سیاسی بیان نہیں۔ پاکستان، بھارت اختلافات کو بھلا کر تعلیم پر توجہ دیں۔ نواز شریف اور نریندر مودی کو نوبل انعام کی تقریب میں دوبارہ شرکت کی دعوت دیتی ہوں۔ اپنی والدہ کو پڑھا رہی ہوں۔ اہلخانہ کے ہمراہ پی ٹی وی سے خصوصی انٹرویو کی مزید تفصیل کے مطابق انہوں نے کہا کہ میری والدہ باقاعدہ سکول جاتی ہیں غیر معمولی حالات کی وجہ سے پاکستان چھوڑنا پڑا۔ آئندہ سال پاکستان جا کر تعلیمی منصوبے مکمل کروں گی۔ کرکٹ اور بیڈمنٹن شوق سے کھیلتی ہوں۔ حالات جیسے بھی ہوں پاکستان ضرور جا182ں گی۔ مسلمان ہونے پر فخر ہے، اسلام امن اور بھائی چارے کا درس دیتا ہے۔ نیلسن منڈیلا اور مارٹن لوتھر کنگ سے متاثر ہوں۔ پاکستان میں سیلاب متاثرین اور آئی ڈی پیز کیلئے آواز اٹھانا چاہتی ہوں، چھوٹا بھائی اپنے دوستوں سے بچھڑنے پر اکثر لڑائی کرتا ہے۔ برطانیہ میں بھی دوست ہیں لیکن بہترین دوست پاکستان میں ہیں۔ مغرب میں لوگ میری آواز سنتے ہیں فائدہ اٹھانا چاہئے۔ قرآن پاک ترجمے کے ساتھ پڑھ رہی ہوں باقاعدگی سے نماز پڑھتی ہوں۔ ملالہ کی والدہ تریکئی یوسفزئی نے کہا کہ غیر معمولی حالات کی وجہ سے ملالہ کا بچپن کھو گیا ہے حملہ آوروں کو چھوٹی سی بچی پر حملہ کرتے وقت ذرا رحم نہیں آیا۔ حملہ کرنے والوں کو معاف کر دیا ہے۔ ملالہ کے والد ضیاءالدین یوسفزئی نے کہا کہ ہم سے ہماری دھرتی کوئی نہیں چھین سکتا۔ نوبل امن انعام کا اعلان سنتے ہی فرط جذبات سے رو پڑے لیکن خوشی منانے کے لئے اپنے لوگ نہیں تھے۔ ملالہ کو نوبل امن انعام پاکستان کی وجہ سے ملا ہے</body>
</COUNTER_document>
