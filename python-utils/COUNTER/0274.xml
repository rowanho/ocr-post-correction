<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0274.xml" newsdate="15.10.14" newspaper="APP" noofwordswithSWR="118" totalnoofsentences="9" totalnoofwords="222">
<headline>جلد فٹنس مسائل سے نجات حاصل کر لوں گا، تینوں فارمیٹ میں بطور اوپنر کھیلنا چاہتا ہوں۔ شین واٹسن</headline>
<body>سڈنی ۔ 15 اکتوبر (اے پی پی) آسٹریلین آل راؤنڈر شین واٹسن کا کہنا ہے کہ وہ تیزی سے صحت یاب ہو رہے ہیں اور جلد دوبارہ کھیل کے میدانوں میں جلوہ گر ہوں گے۔ شین واٹسن پنڈلی کی تکلیف کے باعث پاکستان کے خلاف سیریز میں حصہ نہیں لے سکے، وہ ان دنوں بحالی صحت کے عمل سے گزر رہے ہیں۔ گزشتہ روز میڈیا سے بات چیت کرتے ہوئے انہوں نے کہا کہ وہ بہت حد تک انجری سے چھٹکارا حاصل کر چکے ہیں اور رواں ہفتے وہ سڈنی کلب کی جانب سے سدرلینڈ کے خلاف ٹی 20 میچ میں بھی حصہ لیں گے۔ انہوں نے کہا کہ وہ تینوں فارمیٹ میں اوپن کرنا چاہتے ہیں کیونکہ اننگز کا آغاز کرنا انہیں بہت پسند ہے۔ واٹسن نے کہا کہ یہ ٹیم انتظامیہ پر منحصر ہے کہ وہ انہیں کس نمبر پر بیٹنگ کرانا چاہتے ہیں اس لئے وہ کسی بھی نمبر پر بیٹنگ کرنے کیلئے تیار ہیں۔ شین واٹسن نے کہا کہ بطور اوپنر مجھے نتائج کی فکر نہیں ہوتی اس لئے میں جارحانہ بیٹنگ کرتا ہوں تاہم نچلے نمبرز پر بیٹنگ کرنا تھوڑا مشکل ہوتا ہے کیونکہ اوپر سے جلد وکٹیں گر جانے کے بعد محتاط انداز میں کھیلنا پڑتا ہے۔</body>
</COUNTER_document>
