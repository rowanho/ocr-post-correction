<?xml version="1.0" encoding="UTF-8" standalone="no"?>
<COUNTER_document classification="PD" domain="business" filename="0213p.xml" newsdate="18.09.14" newspaper="daily_dunya" noofwordswithSWR="256" totalnoofsentences="9" totalnoofwords="351">
<headline>سٹاک مارکیٹ سرمایہ کاروں کو 13ارب سے زائد خسارہ حصص کی فروخت کا پریشر بڑھنے سے مارکیٹ سارا دن اتار چڑھاو کی زد میں رہی،کاروباری لین دین چار کروڑ حصص کم رہا،انڈیکس30100پوائنٹس کی سطح پر ہی برقراررہا</headline>
<body>کراچی(بزنس رپورٹر) کراچی سٹاک مارکیٹ بدھ کے روز اتار چڑھاو کے بعد مندی کی زد میں آگئ،حصص کی فروخت کا پریشر بڑھنے سے مارکیٹ سارا دن اتار چڑھاو کی زد میں رہی تاہم کے ایس ای 100انڈیکس30100پوائنٹس کی سطح پر ہی برقراررہا۔مندی کے سبب مارکیٹ میں سرمایہ کاروں کے 13ارب سے زائد روپے ڈوب گئےجبکہ کاروباری لین دین منگل کے مقابلے میں 4کروڑ حصص کم رہا۔بدھ کو کاروبار کے آغاذ پا ملا جلا رجحان دیکھا گیا،بڑےحکومتی اداروں نےسرمایہ کاری کی تاہم مقامی سرمایہ کاروں نے منافع کی خاطر حصص کی فروخت کو ترجیح دی۔ٹریڈنگ کے دوران ایک موقع پر100انڈیکس30267 پوائنٹس کی نئ سطح پر بھی جا پہنچالیکن کاروبار کے اختتام تک انڈیکس اس سطح کو بر قرار نہ رکھ سکا اور کے ایس ای100 انڈیکس میں 43.73 پوائنٹس کی کمی واقع ہوئی جس سے انڈیکس 30180.30 پوائنٹس سے کم ہو کر 30136.57پوائنٹس پر آگیاسرمائے میں 13 ارب 74کروڑ 50لاکھ 64ہزار 264 روپے کی کمی ریکارڈ کی گی جس کے نتیجے میں مارکیٹ کا مجموعی سرمایہ 70 کھرب 31 ارب 78 کروڑ 63 لاکھ 31 ہزار 413 روپے سے کم ہو کر 70 کھرب 18 ارب 4 کروڑ 12 لاکھ 67 ہزار 149 روپے ہوگیا۔بدھ کو مارکیٹ میں 15 کروڑ 33لاکھ88 ہزار حصص کا کاروبار ہوا۔کراچی سٹاک مارکیٹ میں بدھ کو مجموعی طور پر 403 کمپنیوں کا کاروبار ہوا جس میں سے 188 کمپنیوں کے حصص کی قیمتوں اضافہ، 187میں کمی اور28 کمپنیوں کے حصص کی قیمتوں میں استحکام رہا۔کاروبار کے لحاظ سےمیپل لیف سیمنٹ 2 کروڑ فیصل بینک 86 لاکھ، ڈی جی خان سیمنٹ 74 لاکھ فارج پاک 68 لاکھ اور پاک الیکٹرون لمیٹیڈ 64لاکھ حصص کے سودوں سے سر فہرست رہے۔قیمتوں میں اتار چڑھاو کے اعتبار سے رفحان میز کے بھاو میں 300 روپے اور نیسلے پاک کے بھاو میں 83.50 روپے کا اضافہ جبکہ یونی لیور فوڈز کےبھاو میں 442.50 روپےاور انڈس ڈائنگ کےبھاو میں15.70 روپے کی نمایاں کمی ریکارڈ کی گئ۔</body>
</COUNTER_document>
