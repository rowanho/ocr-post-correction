<?xml version="1.0" encoding="UTF-8" standalone="no"?>
<COUNTER_document classification="ND" domain="foreign" filename="0057.xml" newsdate="23.11.14" newspaper="APP" noofwordswithSWR="98" totalnoofsentences="6" totalnoofwords="156">
<headline>افغان پارلیمنٹ کا امریکہ کے ساتھ سلامتی کے معاہدے پر خصوصی سیشن منعقد کرانے کا مطالبہ</headline>
<body>کابل ۔23 نومبر (اے پی پی) افغان پارلیمنٹ نے امریکہ کے ساتھ سلامتی کے معاہدے پر خصوصی سیشن منعقد کرانے کا مطالبہ کیا ہے۔ افغان میڈیا کے مطابق پارلیمنٹ کے ایوان زیریں اولسی جرگہ کے سپیکر عبدالرؤف ابراہیمی نے بتایا کہ افغانستان اور امریکہ کے درمیان سیکورٹی معاہدے پر پارلیمنٹ کا خصوصی اجلاس منعقد ہوگا جس میں اس حوالے سے بات چیت کی جائے گی اور معاہدے کے تمام نکات کا جائزہ لیا جائے گا جس کے ساتھ ساتھ نیٹو سٹیٹس آف فورسز ایگریمنٹ کے نکات کا بھی جائزہ لیا جارہا ہے۔ ستمبر کی 30 تاریخ کو افغانستان اور امریکہ نے دوطرفہ سلامتی کے معاہدے پر دستخط کئے تھے۔ گزشتہ سال قبائلی عمائدین کے ایک اجتماع میں اس معاہدے کی منظوری دی گئی تھی تاہم بعد ازاں سابق صدر حامد کرزئی نے معاہدے پر دستخط کرنے سے انکار کردیا تھا۔</body>
</COUNTER_document>
