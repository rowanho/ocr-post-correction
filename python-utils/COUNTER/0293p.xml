<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0293p.xml" newsdate="20.10.14" newspaper="daily_waqt" noofwordswithSWR="186" totalnoofsentences="10" totalnoofwords="298">
<headline>پاکستان اور آسٹریلیا کا پہلا ٹیسٹ بدھ سے شروع</headline>
<body>دبئی (وقت نیوز)پاکستان اور آسٹریلیا کے درمیان پہلا ٹیسٹ بدھ سے شروع ہوگا۔میچ سے قبل دونو ں ٹیموں کے کھیلاڑیون نے بھرپور پریکٹس کر کے خود کو کنڈیشنز سے ہم آہنگ کیا ۔پاکستان اور آسٹریلیا دونوں ٹیمیں ٹیسٹ سیریز کی تیاری میں مصروف ہیں۔بد قسمتی سے دونوں ہی ٹیموں کو فٹنس مسائل نے گھیرا رکھا ہے۔ٹیم پاکستان کے پاس تجربہ کار بیٹسمین یونس خان ،جبکہ محمد حفیظ اور توفیق عمر کی سکواڈ میں واپسی ہوئی ہے۔محمد حفیظ کا کہنا ہے کہ ان کی کو شش ہو گی کہ وہ بیٹنگ اور باؤلنگ دونوں شعبوں میں بہترکار کردگی دکھائیں ،سعید اجمل کی غیر موجو دگی میں باؤلنگ کمزور ضرورہے لیکن سکواڈ میں شامل باؤلرز آسٹریلیا کو زیر کرنے کے لئے پر امید ہیں۔دوسری جانب آسٹریلوی ٹیم کے کپتان مائیکل کلارک فٹنس مسائل سے تو آزاد ہو گئے ہیں لیکن ان کی فارم پر اب بھی تشویش ہے۔ واضح رہے کہ پاکستان اور آسٹریلیا کی بھی ٹیمیں ان دنوں متحدہ عرب امارات میں موجود ہیں جہاں پر وہ ایک دوسرے کے خلاف سیریز کھیلنے میں مصروف ہیں اس سے قبل کھیلے گئے سیریز کے واحد ٹی ٹوینٹی میچ میں آسٹریلیا نے پاکستان کو شکست فاش سے دو چار کیا تھا،اس کے بعد ون ڈے سیریز میں بھی گرین شرٹس کی کار کردگی مایوس کن رہی اور کینگروز نے ون ڈے سیریز میں گرین شرٹس کے خلاف کلین سویپ فتح حاصل کی ۔ر آسٹریلیا نے پاکستان کو واحد ٹی ٹوینٹی کرکٹ میچ میں 6وکٹوں سے شکست دی تھی ،اس کے بعدر کینگروز نے پہلے ون ڈے میچ میں پاکستا ن کو 93 رنز سے شکست دی ،دوسرے میچ میں 5وکٹوں سے شکست دی جبکہ تیسرے اور آخری ون ڈے کرکٹ ممیچ میں 1رن سے شکست دے کر سیریز میں کلین سویپ کیا۔</body>
</COUNTER_document>
