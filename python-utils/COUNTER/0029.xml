<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0029.xml" newsdate="03.09.14" newspaper="APP" noofwordswithSWR="253" totalnoofsentences="16" totalnoofwords="357">
<headline>آسٹریلیا کی ویمن ٹیم نے پاکستان کو تیسرے ٹی ٹونٹی کرکٹ میچ میں 8 وکٹوں سے شکست دیکر سیریز میں 3-0 کی مجموعی برتری حاصل کرلی ایلسی ویلانی کو عمدہ بیٹنگ پر میچ کی بہترین کھلاڑی قرار دیا گیا</headline>
<body>گولڈ کوسٹ۔ 03 ستمبر (اے پی پی) آسٹریلیا کی ویمن کرکٹ ٹیم نے پاکستان کو تیسرے ٹی ٹونٹی کرکٹ میچ میں 8 وکٹوں سے شکست دیکر چار میچوں کی سیریز میں 3-0 کی مجموعی برتری حاصل کرلی۔ آسٹریلوی باؤلرز کی عمدہ باؤلنگ کی بدولت پاکستان کی ٹیم 20 اوورز میں 84 رنز بنا سکی ‘ پاکستان ٹیم کی 8کھلاڑی دوہرانیہ سہ بھی عبور نہ کرسکیں اور یکے بعد دیگر پویلین کی طرف لوٹ گئیں ۔ آسٹریلیا کی ایلسی ویلانی نے عمدہ بیٹنگ کا مظاہرہ کرتے ہوئے 50 رنز بنا کر اپنی ٹیم کی فتح میں اہم کردار ادا کیا اور میچ کی بہترین کھلاڑی قرار پائیں ۔ دونوں ٹیموں کے درمیان سیریز کا تیسرا میچ شروع ہوا تو پاکستانی ٹیم کی کپتان ثناء میر نے ٹاس جیت کر پہلے بیٹنگ کا فیصلہ کیا۔ میچ میں آسٹریلوی باؤلرز نے عمدہ باؤلنگ کا مظاہرہ کیا اور پاکستان کی ٹیم پہلے کھیلتے ہوئے محدود اوورز کے کھیل میں 9 وکٹوں کے نقصان پر 84 رنز بنا کر آؤٹ ہوگئی اور اس نے آسٹریلوی ٹیم کو میچ میں کامیابی کے لئے 85 رنز کا ہدف دیا۔ نین عابدی 30 رنز کے ساتھ نمایاں رہی۔ میچ میں پاکستانی کھلاڑی اتنی نروس نظر آئیں کہ تین کھلاڑی رن آؤٹ ہوگئیں۔آسٹریلیا کی طرف سے کیمینس نے 2 جبکہ فیرل ‘ ہنڑ ‘ اوسبرن اور بیمس نے ایک ایک کھلاڑی کو آؤٹ کیا۔ جواب میں آسٹریلوی ٹیم کی طرف سے ایلسی ویلانی اور کیمینس نے اننگز کا آغاز کیا۔ کیمینس ایک رن بنا کر آؤٹ ہوگئیں ۔ اس کے بعد ایلسی ویلانی کی عمدہ بیٹنگ کی بدولت مطلوبہ ہدف 11.4 اوورز میں 2 وکٹوں کے نقصان پر حاصل کرلیا۔ ایلسی ویلانی 50 رنز کے ساتھ نمایاں ری انکو ماہم طارق نے کلین بولڈ کیا۔ آسٹریلوی ٹیم نے میچ میں پاکستان کو 8وکٹوں سے شکست دیکر سیریز میں 3-0 کی مجموعی برتری حاصل کی۔ ایلسی ویلانی کو عمدہ بیٹنگ پر میچ کی بہترین کھلاڑی قرار دیا گیا</body>
</COUNTER_document>
