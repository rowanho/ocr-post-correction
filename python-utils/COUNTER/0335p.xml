<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0335p.xml" newsdate="23.10.14" newspaper="express" noofwordswithSWR="215" totalnoofsentences="9" totalnoofwords="316">
<headline>25سنچریاں یونس نے انضمام کیلیے خطرے کی گھنٹی بجا دی  ریکارڈ برابر ،ہر ٹیسٹ ملک کے خلاف سنچری جڑنے والے پہلے پاکستانیبن گئے</headline>
<body>دبئی (اسپور ٹس ڈیسک )یونس خان نے25ویں ٹیسٹ سنچری بنا کر انضمام الحق کیلیے خطرے کی گھنٹی بجا دی ،قومی ریکارڈ برابر کرنے کے بعد اب ان کی نگاہیں سابق کپتان سے آگے نکلنے پر مر کوز ہیں،وہ پانچ روزہ کرکٹ کھیلنے والے ہر ملک کے خلاف سنچری جڑنے والے پہلے پاکستانی بھی بن گئے۔تفصیلات کے مطابق آسٹریلیا سے پہلے ٹیسٹ کے ابتدائی روز یونس خان نے 106رنز اسکور کیے ،اس طرح انھوں نے انضمام الحق کا 25 ٹیسٹ سنچریوں کا ریکارڈ برابر کر دیا ،وہ اس مقام پر اپنے 92ٹیسٹ میں پہنچے جبکہ سابق کپتان نے یہ اعزاز 120ویں میچ میں پایاتھا،اب تک 19بیٹسمین 25یا زائدجڑ چکے ہیں ۔یونس خان پاکستان کے واحد بیٹسمین ہیں جنھیں تمام 9ٹیسٹ میچز کھیلنے ولے ممالک کے خلاف اس فارمیٹ میں سنچریوں کا اعزاز حاصل ہو گا، انضمام اور محمد یوسف نے سوائے جنوبی افریقہ کے باقی تمام ٹیموں کیخلاف تھری فیگر اننگز سجائیں ۔گذشتہ 17برس میں یاسر شاہ کی صورت میں دوسرے پاکستانی لیگ اسپنر کا ٹیسٹ ڈیبیو ہوا، اور دانش کنیریا نے 2000میں انگلینڈ کت خلاف کیرئیر کا آغاز کیا تھا۔دبئی ٹیسٹ میں ایک ساتھ 4پلےئرز یاسر شاہ ،عمران خان ،مچل ماشل اور اسٹیو اوکیف نے ڈیبیو کیا،اس سے قبل ٹاپ 8سائیڈز کے کسی باہمی مقابلے میں چار یا چار سے زائد پلےئرز کا ایک ساتھ ڈیبیو بھی پاکستان اور آسٹریلیا کے درمیان لارڈز میں 2010میں ہوا تھا۔دسمبر 2009کے بعد پاکستان نے تیسری وکٹ کی شراکت میں تیسری مرتبہ سنچری پلس اسکور بنایا،دلچسپ بات یہ تھی کہ تینوں بار یہ کارنامہ یونس اور اظہر علی کی جوڑی نے دیا۔2001کے بعد یہ پہلا ٹیسٹ ہے جس میں پاکستان نے ابتدائی دس اوورز میں ایک رن فی اوور کی اوسط سے کم اسکور کیا۔13برس قبل ایک رن فی اوور سے بھی کم اسکور بنایا تھا۔</body>
</COUNTER_document>
