<?xml version="1.0" encoding="UTF-8" standalone="no"?>
<COUNTER_document classification="WD" domain="sports" filename="0295.xml" newsdate="30.10.14" newspaper="APP" noofwordswithSWR="134" totalnoofsentences="5" totalnoofwords="173">
<headline>مہندرا سنگھ دھونی سری لنکا کے خلاف سیریز کے ابتدائی تین ون ڈے میچ نہیں کھیلیں گے ویرات کوہلی ٹیم کی قیادت کرینگے</headline>
<body>نئی دہلی ۔30 اکتوبر (اے پی پی) بھارتی کرکٹ ٹیم کے کپتان اور مایہ ناز وکٹ کیپر بلے باز مہندرا سنگھ دھونی آرام کی غرض سے سیریز کے ابتدائی تین میچوں میں شرکت نہیں کریں گے ان کی جگہ ویرات کوہلی کو قیادت کی ذمہ داری سونپ دی گئی ہے۔ واضح رہے کہ بورڈ کے ساتھ معاوضوں کے تنازعے پر ویسٹ انڈین ٹیم گزشتہ ہفتے بھارتی دورے کو ادھورا چھوڑ کر وطن واپس لوٹ گئی تھی جس کے متبادل کے طور پر سری لنکا کی ٹیم آئندہ ماہ بھارت کا دورہ کرے گی جہاں وہ میزبان ٹیم سے پانچ ون ڈے میچز کی سیریز کھیلے گی۔ سری لنکا کے خلاف بھارتی اعلان کردہ سکواڈ میں ویرات کوہلی (کپتان)، شیکھر دھون، اجنکیا راہانے، سریش رائنا، امباتی رائیڈو، وردھمین ساہا، روی چندرن ایشون، روندرا جدیجا، محمد شامی، امیش یادیو، ایشانت شرما، امیت شرما، مرلی وجے، ورن ایرن اور اکشر پاٹیل شامل ہیں۔</body>
</COUNTER_document>
