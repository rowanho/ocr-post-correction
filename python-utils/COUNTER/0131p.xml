<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0131p.xml" newsdate="13.08.14" newspaper="express" noofwordswithSWR="267" totalnoofsentences="5" totalnoofwords="409">
<headline>پیڈٹ آتے ہی چھا گئے ،زمبابوے نے ہتھیار ڈال دیے  ہرارے ٹیسٹ میں 8 وکٹیں لیتے ہوئے بطور اسپنر ڈیبیو پر بہترین پر فارمنس کاریکارڈ بنا دیا  جنوبی افریقہ نے 41 رنز کا آسان ہدف ایک وکٹ پر حاصل کر لیا ، اسٹین کے بھی 8 شکار</headline>
<body>ہرارے (اسپورٹس ڈیسک/ اے ایف پی )ہرارے ٹیسٹ میں جنوبی افریقہ نے زمبابوے کو 9 وکٹ سے پچھاڑ دیا ، ڈین پیڈٹ آتے ہی چھاگئے ، انھوں نے میچ میں8 وکٹیں لیتے ہوئے بطور اسپنر ڈیبیو پر بہترین پا فارمنس کا نیا ریکار ڈ قائم کر دیا ، مہمان ٹیم نے 41رنز کا ہدف ایک وکٹ پر حاصل کیا ، اس سے قبل میزبان سائیڈ نے دوسری اننگز میں181رنز پر ہتھیار ڈال دیے ، پیڈٹ نے4 وکٹیں لیں ۔تفصیلات کے مطابق جنوبی افریقہ کو بولرز کے شاندار کھیل کی بدولت صرف 41رنز کا ہدف ملا جو اس نے ایک وکٹ پر حاصل کر لیا ،ڈین ای لجر(21) جس وقت ٹینڈائی چتارا کی گیند پر ان سائیڈ ایج کی وجہ سے بولڈ ہوئے تب کامیابی کیلیے2 صرف رنز درکار درکار تھے ،الویرو پیٹر سن 17رنز پر ناٹ آؤٹ رہے،اس سے پہلے زمبابوے نے چوتھے دن کے کھیل کا آغاز28 رنز ایک وکٹ سے کیا ،جلد ہی ڈونلڈ ٹریپانو5 رنز پر پیڈٹ کی وکٹ بن گئے ،ورمیولین نے اسٹین کی گیند پرایل بی ڈبلیو ہونے سے قبل 21 رنز جوڑے ، پیڈٹ کا اگلا شکار اوپنر ووسی سبانڈا ثابت ہوئے انھوں نے اپنی ہی گیند پر کیچ تھاما ، سبانڈا نے 45نز بنائے ،کپتان ب رینڈن ٹیلر (5)پیڈٹ کی گیند پر ای لجر کا کیچ بنے ،ریگس چاکا بووا مور کل کی گیند پر بولڈ ہوئے ، انھوں نے 15 رنز بنائے ،مورکل کے اگلے اوور میں سین ولیمز (3) ڈومنی کو کیچ تھما کر چلتے بنے، رچمونڈ موتمبامی نے قدرے بہتر کھیلتے ہوئے43 رنز بنائے ، انھیں ڈیل اسٹین نے وکٹ کیپر ڈی کاک کی مدد سے قابو کیا، جان نیمابو(13) کا بھی پیڈت نے اپنء گیند پر کیچ لے کر شکاروں کی تعداد چار کر لی ،تناشے پیان گرا (2) کو اسٹین نے بولڈ کیا ۔ پیڈٹ نے میچ میں152 رنز کے عوض 8وکٹیں لیں، انھیں عمران طاہر کی جگہ اس ٹیسٹ میں کھلایا گیا ،اس سے قبل ڈیبیو پر بہترین پر فارم کرنے والے اسپنر کا اعزاز اے ین سمتھ کو حاصل تھا جنھوں نے انگلینڈ کے خلاف1947 میں 189رنز کے عوض وکٹیں لی تھیں ۔ اسٹین نے بھی حالیہ مقابلے میں 8رنز دے کر8 کھلاڑیوں کو آؤٹ کیا۔</body>
</COUNTER_document>
