<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0282.xml" newsdate="16.10.14" newspaper="APP" noofwordswithSWR="163" totalnoofsentences="6" totalnoofwords="254">
<headline>سلطان جوہر جونیئر ہاکی کپ،نیوزی لینڈ نے پاکستان کو دلچسپ مقابلے کے بعد 3-2 گول سے ہرا دیا</headline>
<body>جوہر بارو ۔ 16اکتوبر (اے پی پی) چوتھے سلطان آف جوہر جونیئر ہاکی کپ میں نیوزی لینڈ نے پاکستان کو دلچسپ مقابلے کے بعد 3-2 گولز سے ہرا دیا۔ یہ گرین شرٹس کی ایونٹ میں تیسری شکست ہے۔ اس سے قبل گرین شرٹس کو انگلینڈ اور بھارت کی ٹیموں کے ہاتھوں شکست کا سامنا کرنا پڑا تھا جبکہ آسٹریلیا کے خلاف میچ برابری پر ختم ہوا تھا۔ ملائیشیا میں جاری ایونٹ میں جمعرات کو کھیلے گئے میچ میں پاکستان کا مقابلہ نیوزی لینڈ سے تھا، دونوں ٹیموں کے درمیان دلچسپ مقابلہ دیکھنے کو آیا تاہم قسمت نے گرین شرٹس کا ساتھ نہ دیا اور کیوی ٹیم 3-2 گولز سے فتح یاب رہی، پہلے ہاف کے چھٹے منٹ میں نیوزی لینڈ کے ہیری نے گول کر کے اپنی ٹیم کو گرین شرٹس کے خلاف برتری دلائی، 19 ویں منٹ میں نیوزی لینڈ کے نک ووڈز نے گول کر کے ٹیم کی برتری دوگنی کر دی جو پہلے ہاف تک برقرار رہی، دوسرے ہاف کے 44 ویں منٹ میں نیوزی لینڈ کے گریگ جونز نے گول کر کے مقابلہ 3-0 گول کر دیا، پاکستان کے ابو محمود نے 56 ویں اور 66 ویں منٹ میں پنالٹی کارنرز پر دو گول سکور کر کے مقابلہ 3-2 گول کر دیا تاہم اس کے بعد گرین شرٹس کیوی ٹیم کی برتری ختم کرنے میں ناکام رہی اور نیوزی لینڈ نے میچ 3-2 سے جیت کر ایونٹ میں پہلی کامیابی حاصل کی۔</body>
</COUNTER_document>
