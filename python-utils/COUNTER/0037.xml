<?xml version="1.0" encoding="UTF-8" standalone="no"?>
<COUNTER_document classification="WD" domain="sports" filename="0037.xml" newsdate="28.11.14" newspaper="APP" noofwordswithSWR="131" totalnoofsentences="7" totalnoofwords="186">
<headline>محمد حفیظ نیوزی لینڈ کے خلاف آخری ٹیسٹ میں 3 رنز کے فرق سے کیریئر کی پہلی ڈبل سنچری مکمل کرنے سے محروم</headline>
<body>شارجہ ۔28 نومبر (اے پی پی) پاکستان کرکٹ ٹیم کے سٹار اوپننگ بلے باز محمد حفیظ نیوزی لینڈ کے خلاف آخری ٹیسٹ کی پہلی اننگز میں 3 رنز کے فرق سے کیریئر کی پہلی ڈبل سنچری مکمل کرنے سے محروم رہے۔ وہ تیسری بار ڈبل سنچری کے قریب پہنچ کر آؤٹ ہونے والے یونس خان اور محمد یوسف کے بعد تیسرے پاکستانی بلے باز بن گئے۔ شارجہ میں نیوزی لینڈ کے خلاف جاری آخری ٹیسٹ کی پہلی اننگز میں حفیظ نے انتہائی شاندار اور ذمہ دارانہ بیٹنگ کا مظاہرہ کیا، انہوں نے ڈٹ کر کیوی باؤلرز کا مقابلہ کیا اور شاندار سنچری مکمل کی، وہ کیریئر کی پہلی ڈبل سنچری سے صرف 3 رنز کی دوری پر تھے کہ سودھی نے ان کی شاندار اننگز کا خاتمہ کر کے ٹیم کو بڑی کامیابی دلائی۔ حفیظ تیسری بار 190 کا ہندسہ عبور کرنے کے بعد آؤٹ ہوئے۔ یہ ان کے کیریئر کی بہترین اننگز ہے، اس سے قبل 196 ان کا بہترین سکور تھا۔</body>
</COUNTER_document>
