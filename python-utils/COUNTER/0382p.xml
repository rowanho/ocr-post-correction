<?xml version="1.0" encoding="UTF-8" standalone="no"?>
<COUNTER_document classification="WD" domain="sports" filename="0382p.xml" newsdate="20.12.14" newspaper="express" noofwordswithSWR="247" totalnoofsentences="3" totalnoofwords="351">
<headline>برسین ٹیسٹ:اسمتھ کے بعد ٹیل اینڈرز بھی بھارت کو بھاری پڑ گئے آسٹریلیا 505پر آؤٹ ،97 کی سبقت ، کپتان کی سنچری ، جونسن اور اسٹارک نے ففٹیز بنائیں</headline>
<body>برسبین (اسپورٹس ڈیسک )برسبین ٹیسٹ میں اسمتھ کے بعد آسٹریلوی ٹیل اینڈرز بھی بھارت کو بھاری پڑ گئے، کپتان کی سنچری کے بعد مچل جونسن اور اسٹارک ففٹیز بنانے میں سرخرو رہے ،دیگر پلیئرز نے بھی مختصر مگر کار آمد اننگز کھیلیں ، میزبان ٹیم نے505 رنز بنا کر کی97 سبقت پالی ، تیسرے دن کے اختتام پر میزبان ٹیم نے دوسری باری میں ایک وکٹ پر71 رنز بنائے ، اسے اب بھی26 رنز کے خسارے کا سامنا ہے ، شیکھر دھون26 اور چتیشوزپجارا15 پر ناٹ آؤٹ ہیں ، مچل سٹارک نے مرلی وجے (27)کو ٹھکانے لگا کر واحد وکٹ حاصل کی ۔تفصیلات کے مطابق برسبین ٹیسٹ کے تیسرے دن آسٹریلوی ٹیل اینڈرز نے زبردست مزاحمت کرتے ہوئے بھارت کے خلاف اپنی ٹیم کو پرتری دلا دی ، کپتان اسمتھ کی سنچری کے بعد مچل جونسن اور مچل اسٹارک نے نصف سنچریاں جڑیں ، کینگروز نے اپنی نامکمل جوابی اننگز کو وکٹ رنز سے شروع کیا ، اس وقت وہ حریف کے مجموعے408 سے187 رنز پیچھے تھی ،چار اختتامی وکٹوں نے مجموعے میں 258رنز جوڑ کر ٹیم کو بر تری دلا دی ، کپتان اسٹیون اسمتھ اور جونسن نے ساتویں وکٹ کیلیے148 رنز کی قیمتی شراکت سے بھارتی بولرز کا امتحان لیا ، جونسن کیرےئر کی دوسری سنچری سے محض12 رنز کی دوری پر ایشانت شرما کی گیند پر وکٹ کیپر دھونی کا کیچ بنے ، انھوں نے13 چوکے اور ایک چھکا لگایا ، ان کے میدان بدر ہونے کے پانچ گیندوں بعد اسمتھ (133)نے بھی پویلین کی راہ لے لی ، ایشانت شرما کی گیند پر ای ساےئڈ ایج نے وکٹیں اڑادیں ، یہ اسمتھ کی مجموعی چھٹی ٹیسٹ سنچری شمار ہوئی ، انھوں نے ایڈیلیڈ میں162 اور52 کی اننگز کھیلی تھیں، اسٹارک 52اور لیون23 رنز بنانے میں کامیاب رہے ، ہیزل ووڈ نے32 رنز ناٹ آؤٹ اسکور کیے، آسٹریلوی اننگز 505پر تمام ہوئی ، ایشانت اور رامیش یادیو نے3 ،3 جبکہ ورون اور روی چندرن ایشون نے 2،2وکٹیں لیں ۔</body>
</COUNTER_document>
