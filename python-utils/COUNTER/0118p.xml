<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0118p.xml" newsdate="08.09.14" newspaper="daily_waqt" noofwordswithSWR="221" totalnoofsentences="15" totalnoofwords="360">
<headline>یو ایس اوپن:چلچ اور نشیکوری آج فائنل میں مقابل</headline>
<body>نیویارک (وقت نیوز) جاپان کے نشیکوری اور کروشیا کے مارین چلچ سال کے آخری گرینڈ سلام یو ایس اوپن کے ٹائٹل کے فائنل میں پہنچ گئے ۔دونوں کے درمیان فائنل میچ آج ہو گا ۔جاپا ن کے نشیکوری کسی بھی گرینڈ سلام فائنل میں پہنچنے والے پہلے ایسیائی کھلاڑی بن گئے ۔نشیکوری کا مقابلہ عالمی نمبر ایک سربیاکے نوواک جکووچ سے تھا جس میں نشیکوری نے نواک جکووچ کو 6-4 1-6 7-6 6-3 سے شکست دے کرجکووچ کا یو ایس اوپن کا ٹائٹل جیتنے کا خواب چکنا چور کر دیا ۔میچ کے بعد انٹرویو میں نشیکوری کا کہنا تھا کہ یہ کمال کا احساس ہے،دنیا کے نمبر ون کھلاڑی کو ہرانا واقعی کمال کا احساس ہے۔چوبیس سالہ نشیکوری کا کہنا تھا کہ انہیں لمبے میچز کھیلنے میں مزہ آتا ہے جب کہ ان کے کوچ مائیکل چینگ جو کہ خود 1989 کے فرینچ اوپن جیت چکے ہیں اور اسی کی وجہ سے وہ آج اس مقام پر ہیں۔نشیکوری کا فائنل میں مقابلہ کردشیا کے مارین چلچ سے ہو گا۔نشیکوری کی اس فتح کے ساتھ ہی جاپان میں جشن کا سا مان پیدا ہو گیا اور ان کے آبائی گاؤں میں لوگوں نے بڑی سکرین پر میچ دیکھا ۔نشیکوری اس سے قبل 2012 میں آسٹریلین اوپن کے کوارٹر فائنل مرحلے تک پہنچنے میں کامیاب ہوئے تھے ۔دوسرا سیمی فائنل ریکارڈ سترہ بار گرینڈ سلام ٹائٹل کے فاتح راجر فیڈرر اور کروشیاکے مارین چلچ کے درمیان کھیلا گیا جس میں کروشین ٹینس سٹار مارین چلچ نے سابق عالمی نمبر ایک راجر فیڈرر کو 6-3, 6-4, 6-4 سے شکست دے کر راجر فیڈرر کا یو ایس اوپن کا ٹائٹل جیتنے کا خواب چکنا چور کر دیا ۔راجر فیڈرر رواں سال ایک بھی گرینڈ سلام ٹائٹل جیتنے میں کامیاب نہیں ہوئے۔ومبلڈن کے فائنل میں بھی راجر فیڈرر کو جکوچ نے شکست سے دو چار کیا تھا۔ راجر فیڈرر نے آخری بار 2012 میں گرینڈ سلام ٹائٹل اپنے نام کیا تھا۔ادھر خواتین ڈبل کا ٹائٹل روس کی جوڑی ایکٹریناماکا رووا اور الینا ایزنینا نے سوٹزرلینڈ اور اٹلی کی جوڑی مارٹینا ہنگس اور فلاویہ پنیٹاکو 2-6, 6-3, 6-2 سے شکست دے کر اپنے نام کر لیا ۔</body>
</COUNTER_document>
