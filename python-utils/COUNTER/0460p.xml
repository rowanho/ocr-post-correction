<?xml version="1.0" encoding="UTF-8" standalone="no"?>
<COUNTER_document classification="ND" domain="national" filename="0460p.xml" newsdate="23.08.14" newspaper="nawa-e-waqt" noofwordswithSWR="186" totalnoofsentences="11" totalnoofwords="309">
<headline>الزامات مسترد : افغانستان ہمارے دہشت گردی‘ گولہ باری میں ملوث ہونے کے ثبوت دے : سرتاج عزیز</headline>
<body>اسلام آباد (اے این این+ آن لائن+ سٹاف رپورٹر+ این این آئی) پاکستان نے افغانستان سے کہا ہے کہ وہ اس کے دہشت گردی کی کارروائیاں اور سرحد پار گولہ باری میں ملوث ہونے کے ثبوت فراہم کرے۔ گذشتہ روز خارجہ امور کے مشیر سرتاج عزیز سے افغان سفیر جاناں موسیٰ زئی نے ملاقات کی جس میں سرتاج عزیز نے افغان حکام کے الزامات کو مسترد کرتے ہوئے کہا کہ اس حوالے سے ثبوت دیئے جائیں۔ انہوں نے کہا کہ پاکستان افغانستان کے ساتھ باہمی احترام کی بنیاد پر دوستانہ اور اچھے تعلقات کیلئے پرعزم ہے۔ ہم باہمی تحفظات کو بامعنی انداز میں حل کرنے اور اعتمادسازی کیلئے کوششیں جاری رکھیں گے۔ اس سلسلے میں دونوں فریقوں کو پاک افغان سکیورٹی تعاون کے میکنزم کو مضبوط بنانا اور سرحدی انتظام کو بہتر کرنا ہو گا۔ پاکستان نے شدت پسندانہ کارروائیوں اور سرحد پار شیلنگ کے الزامات کو ایک بار پھر مسترد کرتے ہوئے زور دیا ہے کہ اگر افغانستان کے پاس حوالے سے کوئی ثبوت ہیں تو ان کا تبادلہ کیا جائے۔ سرتاج عزیز نے کہا کہ پاکستان مخلصانہ طور پر سمجھتا ہے کہ ایک پرامن، مستحکم اور متحد افغانستان پاکستان کے مفاد میں ہے۔ افغان اداروں اور سینئر حکام کی جانب سے پاکستان کو شدت پسندانہ حملوں، دہشت گردی اور سرحد پار شینگ میں ملوث کرنے سے متعلق بیانات کے حوالے سے مشیرخارجہ نے کہا کہ اگر افغانستان کے پاس اس حوالے سے کوئی ثبوت موجود ہے تو انہیں پاکستان کے ساتھ شیئر کیا جانا چاہیے۔ ہم باہمی شکایات کے ازالے اور اعتماد اور مفاہمت کے استحکام کیلئے بامقصد کوششیں جاری رکھیں گے۔ دونوں ممالک کو پاک افغان سکیورٹی تعاون کو مضبوط بنانے کیلئے دوطرفہ میکانزم کو بروئے کار لانا چاہیے اور سرحدی کنٹرول اور مینجمنٹ کو بہتر بنانا چاہیے۔</body>
</COUNTER_document>
