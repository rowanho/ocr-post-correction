<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0333p.xml" newsdate="22.10.14" newspaper="express" noofwordswithSWR="182" totalnoofsentences="8" totalnoofwords="290">
<headline>بھارت نے ویسٹ انڈیز سے سب رشتے ناطے توڑ لیے ٹورز پروگرام پر عمل نہیں کیا جائے گا۔دورہ ادھورا چھوڑنے پر قانونی کاروائی کا فیصلہ  کیر یبےئن کرکٹ بورد کو بلو شرٹس کی میزبانی نہ کرکے کروڑوں ڈالر کا نقصان ہو گا</headline>
<body>حیدرآباد دکن(اسپورٹس ڈیسک)بھارت نت ویسٹانڈیز سے رشتے ناطے توڑ لیے،مستقبل کے باہمی ٹورز پروگرام پر عمل نہیں کیا جائے گا،دورہ ادھورا چھوڑنے پر قانونی کاروائی بھی کی جائے گی،کیر یبےئن بورڈ کو بھارتی ٹیم کی میزبانی نہ کر کے کروڑوں ڈالر کا نقصان ہو گا۔تفصیلات کے مطابق بھارتی بورڈ کی ورکنگ کمیٹی کا اجلاس گذشتہ روز حیدر آباد دکن میں ہوا جس میں ویسٹ انڈیزکی جانب سے ٹورادھورا چھوڑ کر جانے اور اس کے بعد کی صورتحال کا جائزہ لیا گیا،اس موقع پر کیر یبےئن بورڈ کو مزہ چکھانے کیلیے مختلف اقدامات کی منظوری بھی دی گئی جس میں باہمی فیوچر ٹورپروگرام کی معطلی اور قانونی کاروائی شامل ہے۔میڈیا سے بات چیت کرتے ہوئے بی سی سی آئی کے سیکرٹری سنجے پٹیل نے کہا کہ بھارت اور ویسٹ انڈیز کے درمیان مستقبل کے تمام ٹورز معطل کر دیے گئے ،ویسٹ انڈیز ٹیم کی جانب سے درمیان میں ہی دورہ ادھوراچھوڑکر واپس لوٹ جانے پر قانونی کارروائی بھی کی جائے گی ۔یادرہے کہ بی سی سی آئی کو مہمان سائیڈ کی اس طرح واپسی سے اندازا65ملین ڈالر نقصان ویسٹ انڈیز بورڈ سے پورا کرنے کی کوشش کرے گا ۔بھارتی ٹیم کو فروری مارچ 2016میں تین ٹیسٹ ،5ون ڈے اور ایک ٹوئنٹی 20میچ کیلیے ویسٹ انڈیز کا دورہ کرنا تھا،بلو شرٹس کی میزبانی سے دوسرے بورڈ کو خطیر آمدنی ہوتی ہے،اس لیے کیر یبےئن بورڈ کو بھی فیوچرٹورز معطل ہونے سے کڑوڑوں ڈالرز کا نقصان ہوگا ۔یہ رقم وہ اپنے ملک میں کر کٹ کے فروغ کر سکتا تھا۔</body>
</COUNTER_document>
