<?xml version="1.0" encoding="UTF-8" standalone="no"?>
<COUNTER_document classification="WD" domain="foreign" filename="0059.xml" newsdate="23.11.14" newspaper="APP" noofwordswithSWR="147" totalnoofsentences="11" totalnoofwords="244">
<headline>ملائشیا کی خاتون ڈاکٹر نے داعش کے جنگجو کے ساتھ شادی کر لی</headline>
<body>دبئی ۔23 نومبر (اے پی پی) ملائشیا کی خاتون ڈاکٹر نے داعش کے جنگجو کے ساتھ شادی کرلی۔عرب ٹی وی کے مطابق داعش کے جنگجو معمول کے مطابق بیرون ملک سے تنظیم میں شامل ہونے والی لڑکیوں سے شادیاں رچاتے اور میدان جنگ کے ساتھ ساتھ اپنے خاندانی سلسلے کو آگے بڑھانے کی بھی کوشش کرتے ہیں۔ ان دنوں سوشل میڈیا پرایک ملائیشیا کی ایک خاتون ڈاکٹر کی ڈائری کا چرچا زبان زد عام ہے۔ شمس کے نام سے مشہور یہ کوئی عام خاتون نہیں بلکہ ایک میڈیکل ڈاکٹر ہے جو گذشتہ فروری میں اپنا ملک اور خاندان چھوڑ کر شام میں داعش کے جنگجوؤں کی طبی امداد کے لیے الرقہ پہنچی۔ شام آنے کے بعد وہ داعش میں شامل ہو گئی جہاں اس کی ایک مراکشی جنگجو کے ساتھ شادی بھی انجام پا چکی ہے۔خاتون ڈاکٹر "شمس" ہی کے نام سے سوشل میڈیا پر متحرک ہے اور وہ روزمرہ کی بنیاد پر ایک ڈائری کی شکل میں اپنا اسٹیٹس اپ ڈیٹ کرتی ہے۔ ابو البراء سے اس کا نکاح گذشتہ اپریل میں ہو گیا تھا مگر دوں وں ایک دوسرے کے لیے اجنبی ہیں۔ ابو البرا (جہادی نام) کی مادری زبان عربی ہے اور وہ انگریزی بھی سمجھتا ہے تاہم وہ روانی کے ساتھ بول نہیں سکتا۔ اسی طرح اس کی ملائشین اہلیہ انگریزی، ہندی اور اردو جانتی ہے لیکن عربی زبان بول سکتی ہے اور نہ ہی سمجھتی ہے</body>
</COUNTER_document>
