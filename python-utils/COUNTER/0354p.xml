<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0354p.xml" newsdate="22.10.14" newspaper="daily_waqt" noofwordswithSWR="373" totalnoofsentences="24" totalnoofwords="690">
<headline>پاک آسٹریلیا پہلا ٹیسٹ آج شروع ،مصباح جیت کیلیے پر اعتماد</headline>
<body>دبئی(وقت نیوز)پاکستان اور آسٹریلیاکے درمیان پہلا ٹیسٹ میچ آج سے شروع ہو رہا ہے اور قومی ٹیم کے کپتان مصباالحق پر اعتماد ہیں کہ ٹیسٹ سیریز میں آسٹریلیا کو شکست دے کر محدود اوروں کی شکست کا بدلہ لیں گے۔واضح رہے کہ اس سے قبل پاکستان کو واحد ٹی ٹوینٹی میچ اور تین میچز پر مشتمل ون ڈے سیریز میں آسٹریلیا سے شکست ہو چکی ہے تاہم ٹیسٹ سیریز میں اچھی کارکردگی پاکستانی کرکٹرز کھویا ہوا اعتماد واپس دلا سکتی ہے۔واضح رہے کہ یہ سیریز آئندہ سال ہونے والے ورلڈ کپ کی تیاریوں کے لیے بہت اہم ہے۔ مصباح الحق نے کہا ہے کہ آسٹر یلیا کے خلاف ٹیسٹ سیریز جیتنے کے لئے تمام کھلاڑیوں کو سو فی صدکار کر دگی دکھانا ہو گی ۔دبئی کی وکٹ دیگر وکٹوں سے مختلف ہے،آسٹریلیا کے خلاف سیریز میں فارم میں واپسی کے لئے پر امید ہوں۔دبئی میں پریس کانفرنس کرتے ہوئے مصباح الحق نے کہا ہے اگر سینئر کھلاڑی پر فارم نہ کریں تو ٹیم کی کارکردگی پر بڑا فرق پڑتا ہے۔دبئی کی وکٹ دیگر وکٹوں سے مختلف ہے اور گیند بھی بلے پر آ رہی ہے،آسٹریلیا کے خلاف سیریز میں فارم میں واپسی کے لئے پر امید ہوں۔ان کا کہنا تھا کہ آسٹریلیا کے خلاف سپنر کو اپنی کارکردگی دکھانا ہو گی کیونکہ دبئی کی وکٹ سپنرز کے لئے سازگار ہے،تمام کھلاڑیون کی کار کر دگی سے مطمئن ہوں اور ٹیسٹ سیریز میں آسٹریلیا کے شکست دینے کی کو شش کریں گے۔مصباح الحق نے آسٹریلیا کے خلاف "اے ٹیم " کی کارکر دگی کو سراہتے ہوئے کہا کہ جس طرح سے جو نےئرز نے آسٹریلیا کو شکست دی تو یہ ہمارے لئے ایک اچھی مثال ہے ،اگر ہم بھی اسی جذبے کے ساتھ آسٹریلیا کے خلاف میدان میں اترے تو ہم بھی آسٹریلیا کو شکست دے دیں گے۔ایک سوال کے جواب میں انہوں نے کہا کہ سینئرپلےئرز کے نہ ہونے کا تھوڑا بہت اثر ہوتا ہے تاہم جس طرح نئے بولرز اور نئے بیٹسمینوں کے ساتھ ٹیم کھیلی اس نے اچھا پرفورم کیا ،ٹیم میں نئے ہیں تاہم انہیں فرسٹ کلاس کا بہت تجربہ ہے،پریکٹس میچ میں انہی کھلاڑیوں نے پر فارم بھی کیا ۔کھلاڑیوں کو صرف اعتماد دینے کی ضرورت ہے ،یقینی بنانا ہے کہ اپنی سو فیصد کارکردگی پیش کریں۔واضح رہے کہ پاکستان اور آسٹریلیا کے درمیان 2ٹیسٹ میچوں کی سیریز کا پہلا ٹیسٹ کل سے دبئی میں شروع ہو رہا ہے۔قومی ٹیم کو آسٹریلیا کے خلاف 3ایک روزہ میچوں کی سیریز میں وائٹ واش کا سامنا کرنا پڑا تھا جب کہ واحد ٹی ٹوینٹی میچ میں بھی گرین شرٹس کو کینگروز کے ہاتھوں شکست کا سامنا کرنا پڑا تھا ۔اس سے قبل پاکستان کی قومی کرکٹ ٹیم کے کوچ وقار یونس نے اپنے انٹرویو میں کہا ہے کہ پاکستانی کرکٹ ٹیم آسٹریلیا کو ہرانے کی صلاحیت رکھتی ہے۔سری لنکا کے خلاف حالیہ سیریز کی شکست کے باوجود انہیں اپنے کھلاڑیوں کی صلاحیتوں پر بھروسا ہے۔دبئی کرکٹ سٹیڈیم میں بات کرنے ہوئے ان کا کہنا تھا کہ پاکستانی ٹیم کا باؤلنگ اٹیک نسبتانا تجربہ کار ہے لیکن اس میں توانائی موجود ہے اور وہ آسٹریلوی بیٹسمینوں کا مقابلہ کر سکتا ہے۔سعید اجمل اور جنید خان کا نہ ہونا یقیناًایک دھچکا ہے لیکن یہ نہیں ہو سکتا کہ ان کے نہ ہونے سے حوصلہ ہار دیا جائے ۔وقار نے کہا کہ پاکستان اے کے خلاف چار روزہ میچ میں انھوں نے آسٹریلوی ٹیم کی کچھ کمزوریاں دیکھی ہیں جنہیں ٹیسٹ سیریز میں ایکسپوز کرنے کی کوشش کی جائے گی ۔آسٹریلوی بولر مچل جانس یقیناًپاکستانی بیٹسمینوں کے لئے بہت بڑا خطرہ ثابت ہوں گے۔انہیں سنبھل کر کھیلنا ہو گا۔کہا کہ پاکستانی ٹیم کی حالیہ فتوحات میں مصباح الحق کی شاندار بیٹنگ کا اہم کردار رہا ہے لیکن آخری سیریز میں وہ اچھی بیٹنگ نہ کر سکے جس کی ٹیم توقع کر رہی تھی تاہم انہیں امید ہے کہ وہ جس طرح محنت کر رہے ہیں وہ اس مشکل سے نکل آئیں گے۔انہوں نے خبردارکیا کہ کب تک صرف مصباح الحق اور یونس خان پر ہے انحصار کرتے رہیں گے ۔ اور یہ دونوں آخر کب تک کھیلتے رہیں گے لہذا دیگر بیٹسمینوں کو بھی اپنی ذمہ داری محسوس کرنی ہوگی۔</body>
</COUNTER_document>
