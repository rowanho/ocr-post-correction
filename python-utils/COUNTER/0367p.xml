<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0367p.xml" newsdate="28.07.14" newspaper="express" noofwordswithSWR="271" totalnoofsentences="7" totalnoofwords="397">
<headline>سیریز بچانے کا ٹاسک سری لنکن اسپینرز کے سپرد  369کے ہدف کا پیچھا کرتے ہوئے پروٹیز نے 38پر1وکٹ گنوادی،آج 331رنز درکار میزبان ٹیم کے سنگاکارا اور انجیلو میتھیوز کی نصف سنچریاں،مورکل نے 4وکٹیں لیں</headline>
<body>کولمبو(اے ایف پی/اسپورٹس ڈیسک)جنوبی افریقہ کیخلاف سیریز بچانے کا ٹاسک سری لنکن اسپینرز کے سپرد ہو گیا،چوتھے روز 369کے ہدف کا تعاقب کرتے ہوئے مہمان ٹیم نے 38پر ایک وکٹ گنوادی ۔آخری روز اسے فتح کیلیے مزید 339رنز درکار ہوں گے ،قبل ازیں میز بان نے 8وکٹ پر 229رنز بنا کر دوسری اننگز ڈیکلےئرڈ کردی کمار سنگاکار اور انجیلومیتھیوز نے نصف سنچریاں بنائیں ،مورن مورکل نے 4کھلاڑیوں کو آؤٹ کیا،چوتھے دن لنچ کے بعد تقریبا ایک گھنٹے کا کھیل بارش کی نذر ہوا۔تفصیلات کے مطابق پہلی اننگز میں سری لنکن اسپنرز ہیراتھ اور پریرا نے 9وکٹوں کا بٹوارا کیا تھا،اب فتح کیلیے ایک بار پھر انھیں ایسی ہی کار کردگی دکھانی ہوگی۔گذشتہ روز 369کے مشکل ہدف کا پیچھا کرتے ہوئے جنوبی افریقہ نے کھیل ختم ہونے تک ایک وکٹ پر 38رنز بنائے،ڈین ای لجر13اور ڈی کاک 21پر ناٹ آؤٹ رہے،الویروپیٹر سن صفر پر ہیراتھ کا نشانہ بنے۔پیر کو میچ کے آخری روز پروٹیز کو فتح کیلیے کم ازکم 98اوورز میں مزید 331بنانے ہوں گے ،دن کے آغاز میں کمار سنگاکارا رواں سال 10ویں بار 50سے زائد رنز اسکور کرنے میں کامیاب رہے،83پر 3وکٹیں گرنے کے بعد انھوں نے کپتان میتھیوز کے ساتھ 81کی شراکت بنائی،سنگاکارا 72رنز کی عمدہ اننگز کھیل کر مورکل کی گیند پر ڈی کاک کا کیچ بنے،قبل ازیں ٹیم تھارنگا (30)،کوشل سلوا(26)اور مہیلا جے وردنے صفر کی وکٹیں بھی گنوا چکی تھی ،سابق کپتان نے ریورس سوئپ کھیلتے وکت گنوائی،گیند ان کے گلوز سے لگ کر اٹھ گئی اورای لجر نے شارٹ لیگ سے آکر اسے تھاما،آؤٹ قرار دیے جانے پر جے ورد نے ریویو لیا مگر تھرڈامپائر نے فیصلہ تبدیل نہ کیا،یوں انھیں مایوسی سے سر جھٹکتے ہوئت واپس جانا پڑا،سنگاکارا کے آؤٹ ہونے کے بعد میزبان ٹیم کوئی بڑی شراکت نہ بنا سکی ،میتھیوز ثابت قدم رہے مگر دوسرے اینڈ سے پلےئرز کا آنا جانا لگا رہا،ویتھانا کے (7)کا ڈوپلیسی نے الٹے قدموں بھاگتے ہوئے ڈائیو لگا کر شاندار کیچ تھاما۔ڈکوملا 16،پریرا7اور ہیراتھ4رنز کے مہمان ثابت ہوئے،229پر آٹھویں وکت گرنے کے ساتھ ہی میتھیوز اننگز ڈیکلےئرڈ کرنے کا فیصلہ کر کے پویلین واپس چل دیے،انھوں نے ناقابل شکست 63رنز بنائے،مورن مورکل نے 45رنز دے کر 4کھلاڑیوں کو آؤٹ کیا ،ڈیل اسٹین اور عمران طاہر کو 2,2وکٹیں ملیں۔</body>
</COUNTER_document>
