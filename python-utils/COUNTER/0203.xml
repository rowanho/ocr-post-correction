<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0203.xml" newsdate="13.09.14" newspaper="APP" noofwordswithSWR="96" totalnoofsentences="6" totalnoofwords="146">
<headline>ڈیوس کپ ٹائی،تھائی لینڈ نے پاکستان کو 3-0 سے شکست دے دی</headline>
<body>بنکاک ۔ 13 ستمبر (اے پی پی) ڈیوس کپ ٹائی ایشیا اوشنیا زون گروپ ٹو کے تیسرے راؤنڈ میں تھائی لینڈ نے پاکستان کو 3-0 سے شکست دے دی۔ ابتدائی روز تھائی لینڈ نے پاکستان کو دونوں سنگلز مقابلوں میں شکست دے کر 2-0 کی برتری حاصل کی تھی، دوسرے روز تھائی لینڈ کے کھلاڑیوں نے ڈبل مقابلے میں بھی پاکستان کو زیر کر کے کامیابی اپنے نام کی۔ ہفتہ کو ٹائی کے دوسرے روز ڈبل مقابلے میں اعصام الحق اور عقیل خان پر مشتمل پاکستانی جوڑی کا مقابلہ رتواتانا اور ان کے بھائی پر مشتمل تھائی جوڑی سے تھا۔ تھائی لینڈ کی جوڑی نے عمدہ کھیل پیش کرتے ہوئے پاکستانی جوڑی کو سخت مقابلے کے بعد 7-5، 6-4 اور 6-1 سے ہرا کر تیسرے راؤنڈ میں کامیابی حاصل کرنے کا اعزاز حاصل کیا۔</body>
</COUNTER_document>
