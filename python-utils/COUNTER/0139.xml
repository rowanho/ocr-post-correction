<?xml version="1.0" encoding="UTF-8" standalone="no"?>
<COUNTER_document classification="ND" domain="showbiz" filename="0139.xml" newsdate="20.08.14" newspaper="APP" noofwordswithSWR="130" totalnoofsentences="9" totalnoofwords="201">
<headline>فلم ’’مردانی‘‘ کی کامیابی کے لئے رانی مکھر جی کی کالی گھاٹ مندر میں خصوصی دعا</headline>
<body>ممبئی۔ 20 اگست (اے پی پی) بالی وڈ اداکارہ رانی مکھر جی نے کالی گھاٹ مندر میں اپنی فلم ’’مردانی‘‘ کی کامیابی کے لئے خصوصی دعائیں کیں۔ ذرائع ابلاغ کے مطابق اداکارہ رانی مکھر جی جو اپنی نئی فلم ’’مردانی‘‘ کی تشہیری مہم میں پرجوش انداز میں مشغول ہیں فلم کی کامیابی کی دعا کرنے کلکتہ کے معروف کالی گھاٹ مندر پہنچ گئیں۔ اداکارہ رانی مکھر جی کا اس موقع پر کہنا تھاکہ وہ صرف یہاں فلم کی کامیابی کی دعا کرنے نہیں آئی بلکہ اپنے اور ہدایتکار ادیتیہ چوپڑا کے ازدواجی رشتے کی مضبوطی کے لئے بھی خصوصی دعا کے لئے آئی ہیں ۔ اداکارہ نے بتایا کہ ان کی فلم ’’مردانی ‘‘ کا مقصد خواتین کو بااختیار بنانا ہے کہ وہ مردانگی کا جذبہ پیدا کرکے کسی بھی مسئلے کا سامنا کرسکتی ہیں۔ بھارت میں خواتین پر جنسی تشدد کے واقعات میں اضافہ ہو رہا ہے اور خواتین اپنا دفاع خود کرسکتی ہیں مگر اس کیلئے صرف ہمت کی ضرورت ہے۔ فلم کی ہدایات پر ادیپ سرکار نے دی ہے۔ فلم جلد ہی سینما گھروں میں نمائش کے لئے پیش کی جائے گی۔</body>
</COUNTER_document>
