<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0095.xml" newsdate="10.10.14" newspaper="APP" noofwordswithSWR="139" totalnoofsentences="6" totalnoofwords="195">
<headline>بھارتی باؤلر موہت شرما فٹنس مسائل کے باعث ویسٹ انڈیز کے خلاف بقیہ ون ڈے سیریز سے باہر،ایشانت شرما ٹیم میں طلب</headline>
<body>دہلی ۔ 10 اکتوبر (اے پی پی) بھارتی کرکٹ ٹیم کے میڈیم فاسٹ باؤلر موہت شرما فٹنس مسائل کے باعث ویسٹ انڈیز کے خلاف ون ڈے سیریز کے بقیہ میچوں سے باہر ہو گئے، ان کی جگہ ایشانت شرما کو ٹیم میں طلب کر لیا گیا ہے۔ بھارت اور ویسٹ انڈیز کے درمیان دوسرا ون ڈے آج ہفتہ کو دہلی میں کھیلا جائے گا۔ کرکٹ کنٹرول بورڈ آف انڈیا (بی سی سی آئی) کی طرف سے جاری کردہ بیان کے مطابق موہت شرما پنڈلی کی انجری میں مبتلا ہو گئے ہیں، ڈاکٹروں نے طبی معائنے کے بعد انہیں مکمل آرام کا مشورہ دیا ہے جس کے باعث وہ کالی آندھی کے خلاف ون ڈے سیریز کے بقیہ میچوں میں ٹیم کا حصہ نہیں ہوں گے اسلئے ان کی جگہ ایشانت شرما کو ٹیم میں طلب کیا گیا ہے، ایشانت نے آخری بار رواں برس جنوری میں ٹیم کی نمائندگی کی تھی۔ انجری مسائل کے باعث ایشانت شرما بنگلہ دیش کے خلاف سیریز، ایشیا کپ اور انگلینڈ کے خلاف سیریز نہیں کھیل سکے تھے۔</body>
</COUNTER_document>
