<?xml version="1.0" encoding="UTF-8" standalone="no"?>
<COUNTER_document classification="PD" domain="showbiz" filename="0378.xml" newsdate="19.12.14" newspaper="APP" noofwordswithSWR="140" totalnoofsentences="11" totalnoofwords="216">
<headline>نیا سال تبدیلی کا سال ثابت ہوگا،امریکی ٹی وی سیریل میں مرکزی کردار ادا کروں گی، پریانکا چوپڑا</headline>
<body>ممبئی ۔19دسمبر (اے پی پی) بالی وڈ اداکارہ پریانکا چوپڑا نے کہا کہ سال 2015ء ان کیلئے تبدیلی کا سال ثابت ہوگا۔انہوں نے کہا کہ وہ امریکی پروڈکشن ہاؤس اے بی سی کی ٹی وی سیریل میں مرکزی کردار ادا کریں گی ، اس کے لئے انھوں نے اے بی سی کے ساتھ معاہدہ پر دستخط کر دیئے ہیں۔ پریانکا چوپڑا نے اپنے انٹرویو میں کہا کہ وہ امید کرتی ہیں کہ آئندہ سال 2015ء ان کیلئے تبدیلی کا سال ثابت ہوگا۔ وہ آئندہ سال کچھ دلچسپ کرنے کی منصوبہ بندی کر رہی ہیں ۔انہوں نے اپنا پروڈکشن ہاؤس بھی کھول لیا ہے وہ سال 2015ء میں اپنے کام کے انداز ، اپنی موسیقی میں دلچسپ تبدیلیاں لائیں گی جو یقیناً مداحوں کو پسند آئیں گی۔ اداکارہ نے حال میں میگزین لانچ کیا ہے جس کے سرورق کی وہ خود زینت بنیں ہیں۔ اداکارہ کی آئندہ سال 2015ء میں ریلیز ہونیوالی فلموں میں ’’ دل دھڑکنے دو‘‘ باجی راؤ مستانی ‘‘ اور ’’ مادام جی ‘‘ شامل ہیں ۔ ان فلموں کی عکسبندی جلد ہی مکمل کر لی جائیگی۔یاد رہے کہ اے بی سی کی مشہور ٹی وی سیریلز میں گرے اٹانومی ،سکینڈل اور ماڈرن فیملی شامل ہیں۔</body>
</COUNTER_document>
