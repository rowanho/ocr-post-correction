<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0377p.xml" newsdate="20.12.14" newspaper="express" noofwordswithSWR="174" totalnoofsentences="3" totalnoofwords="254">
<headline>فلینڈر نے ویسٹ انڈیز کو شکست کے دہانے پر پہنچا دیا ٹیم فالوآن کا شکار ،پیسرا کی 4وکٹیں،دوسری اننگز میں 76رنز پر 2پلےئرز رخصت</headline>
<body>سنچورین(اے ایف پی/اسپورٹس ڈیسک)سنچورین ٹیسٹ میں پروٹیز پیسرورنون فیلنڈرنے ویسٹ انڈیز کوشکست کت دہانے پر پہنچا دیا ،مہمان ٹیم 201پر آؤٹ ہو کر فالوآن پر مجبور ہوئی ،فلینڈر نے 4وکٹیں لیں ،دوسری اننگز میں بھی 76رنز پر 2پلےئرز رخصت ہو گئے ،پیسر نے مزید ایک پلےئر کو ٹھکانے لگایا،کیربےئن سائیڈ کو بدستور 275رنز کے بھاری رخسار کا سامنا ہے۔تفصیلات کے مطابق ویسٹ انڈین ٹیم جوابی اننگز میں 201 پر میدان بدر ہوئی ،ڈیون اسمتھ اور کریگ باریتھ وائٹ نے 72کا مناسب آغاز فراہم کیا ،مگر فلینڈر نے یکے بعد دیگر ے دونوں کو بالترتیب 35اور34کے انفرادی اسکور پر پویلین بھیج دیا،لیون جونسن (31)کو ایبٹ نے قابو کیا ،مارلون سیموئلز (33)مورن مورکل کا نشانہ بنے،شیونرائن چندر پال (21)کی وکٹ فلینڈر نے حاصل کی،جرمین بلیک ووڈ (12)کو بھی پیسرنے قابو کیا،دنیش راندین 14جیروم ٹیلر 4اور شیلڈوں کو ٹریل 2رنز بنا سکے،سلیمان بین 6پر ناٹ آؤٹ رہے ،کیمار روئچ ایبسنٹ ہرٹ ہوئے ،فلینڈر نے 4اور مورن مورکل نے 3وکٹیں لیں،تیسرے دن کے اختتام پر کریبئن سائیڈ نے دوسری اننگز میں 76پر 2وکٹیں گنوا دیں ،پروٹیز کا اب بھی 275رنز کی سبقت حاصل ہے،ڈیوناسمتھ دن میں 2مرتبہ فلینڈر کا شکار بنے ،باریت ویٹ 20رنز بنا سکے،لیون جونسن 33اور سیموئلز 13رنز کے ساتھ وکٹ پر موجود ہیں ،اسٹین دوسری اننگز میں پانچ بالز کرنے کے بعد انجرڈ ہو کر میدان سے باہر چلے گئے ،انکا ہفتے کو میدان میں اترنا مشکل دکھائی دے رہا ہے۔</body>
</COUNTER_document>
