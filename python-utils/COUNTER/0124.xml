<?xml version="1.0" encoding="UTF-8" standalone="no"?>
<COUNTER_document classification="ND" domain="foreign" filename="0124.xml" newsdate="14.08.14" newspaper="APP" noofwordswithSWR="155" totalnoofsentences="9" totalnoofwords="216">
<headline>پوپ فرانزک پانچ روزہ دورہ پر جنوبی کوریا پہنچ گئے، آمد کے فوری بعد شمالی کوریا نے 3 راکٹ فائر کر دیئے</headline>
<body>سیؤل ۔ 14 اگست (اے پی پی) عیسائیوں کے مذہبی رہنما پوپ فرانزک 5 روزہ دورے پر جنوبی کوریا پہنچ گئے۔ سرکاری ذرائع کے مطابق پوپ فرانزک جمعرات کی صبح سیؤل پہنچے جہاں صدر یارک جیون نے ایئر پورٹ پر ان کا استقبال کیا۔ گزشتہ 25 سال کے دوران کسی پوپ کا جنوبی کوریا کا یہ پہلا دورہ ہے۔ پوپ کی آمد کے فوری بعد شمالی کوریا نے سمندر میں تین راکٹ فائر کر دیئے۔ جنوبی کوریا کی وزارت دفاع کے بیان کے مطابق شمالی کوریا کی جانب سے پوپ فرانزک کے سیؤل پہنچنے کے بعد مقامی وقت کے مطابق صبح 9:30 بجے راکٹ شمالی کوریا کے مشرقی ساحلی علاقے وونسان پورٹ سے فائر کئے گئے۔ ان راکٹوں کی مار کی حد 220 کلومیٹر تک ہے جنہیں جاپانی سمندری حدود کے قریب پانی میں فائر کیا گیا۔ ادھر جنوبی کوریا کے کیتھولک چرچ کے حکام نے متعدد بار شمالی کورین حکومت سے درخواست کی کہ وہ پوپ کی آمد پر تقریبات میں شرکت کیلئے کیتھولک نمائندوں کو جنوبی کوریا بھجوائیں تاہم انہوں نے مسلسل انکار کیا ہے جس کی وجہ جنوبی کوریا کی امریکہ کے ساتھ مشترکہ فوجی مشقوں پر ناراضگی کا اظہار ہے۔</body>
</COUNTER_document>
