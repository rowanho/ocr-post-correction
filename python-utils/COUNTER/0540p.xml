<?xml version="1.0" encoding="UTF-8" standalone="no"?>
<COUNTER_document classification="PD" domain="national" filename="0540p.xml" newsdate="23.10.14" newspaper="nawa-e-waqt" noofwordswithSWR="124" totalnoofsentences="8" totalnoofwords="180">
<headline>پاکستان اور ترکی کا دفاع کے شعبوں میں تعاون کو مزید فروغ دینے کا فیصلہ</headline>
<body>اسلام آباد(سٹاف رپورٹر)پاکستان اور ترکی نے دفاع کے شعبوں میں تعاون کو مزید فروغ دینے کا فیصلہ کیا ہے۔ ایک سرکاری بیان میں بتایا گیا ہے دونوں ملکوں کے درمیان اعلیٰ سطحی عسکری مذاکراتی گروپ کے دسویں اجلاس میں یہ طے کیا گیا۔ دو روزہ اجلاس کے دوسرے روز کی کارروائی بدھ کو مکمل ہوئی۔ اجلاس میں تربیت اور دفاعی آلات کے امور کا جائزہ لیا گیا۔ پاکستان کی جانب سے ورکنگ گروپ کی قیادت جی ایچ کیو کے فارن ملٹری کوآپریشن (ایف ایم سی) کے ڈائریکٹر جنرل میجر جنرل فرخ بشیر اور ترک وفد کی قیادت دفاعی انڈسٹری ورکنگ گروپ کے سربراہ ڈی جی فورس امپروومنٹ اینڈ سورس مینجمنٹ میجر جنرل اوگز سرحد حبیب اوگلو نے کی ۔ ترک وفد نے سیکورٹی صورتحال اوراپنے علاقائی کردار کے بارے ایک بریفنگ بھی دی۔ ترک جنرل یاسر گلر نے کہا کہ دونوں ممالک فضائی، بحری اور بری شعبوں میں تعاون کر رہے ہیں اور ہم اس تعاون کے دائرہ کار کو مزید متنوع بنانا چاہتے ہیں۔</body>
</COUNTER_document>
