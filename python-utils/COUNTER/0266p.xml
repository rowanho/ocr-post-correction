<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0266p.xml" newsdate="14.10.14" newspaper="daily_waqt" noofwordswithSWR="232" totalnoofsentences="14" totalnoofwords="361">
<headline>آسٹریلیاکیخلاف ٹیسٹ ٹیم کا اعلان موخرْانجرڈوہاب باہر</headline>
<body>لاہور(وقت نیوز)پاکستان کرکٹ بورڈنے آسٹریلیا کے خلاف ٹیسٹ سیریز کے لئے قومی ٹیم کا اعلان موخر کر د یا۔پی سی بی کے مطابق ٹیسٹ سیریز کے لئے قومی سکوا ڈ کا اعلان چار روزہ پریکٹس میچ کے بعد کیا جائے گا۔پاکستان اور آسٹر یلیا کی ٹیمیں دو ٹیسٹ میچوں کی سیریز میںآمنے سامنے ہوں گی۔یاد رہے کہ آسٹریلیا کی ٹیم واحد ٹی ٹوینٹی اور ایک روزہ میچوں کی سیریز میں پاکستان کے خلاف کلین سویپ کر چکی ہے۔دریں اثنا پاکستان کرکٹ بورڈنے آسٹریلیا کے خلاف سیریز میں زخمی ہونے والے فاسٹ باؤ لر وہاب ر یاض کو دبئی سے وطن واپس بلا لیاہے۔آسٹریلیا کے خلاف ون ڈے سیریز میں شامل وہاب کو زخمی ہونے کے بعد ڈاکٹروں نے تین ہفتے آرام کا مشورہ دیا تھا۔ بائیں ہاتھ سے با ؤلنگ کرنے والے وہاب ریاض انجری کی و جہ سے آسٹر یلیا کے خلاف تیسرا ایک روزہ میچ بھی نہیں کھیل پائے تھے۔29سالہ وہاب ریاض کو آسٹریلیا کے خلاف دوسرے ایک روزہ میچ ٹخنے پر چوٹ لگی تھی جس کا ایم آئی آر کیا گیا تو ڈاکٹروں نے وہاب ریاض کو دو سے تین ہفتوں تک کا آرام کا مشورہ دیا ہے جس کی وجہ سے وہ ٹیسٹ سیریز سے باہر ہو گئے ہیں۔ وہاب ریاض کاآسٹریلیا کے خلاف دوسرے ون ڈے میچ کے دوراں باؤلنگ کراتے ہوئے ٹخنے پر دباؤ محسوس ہوا اور درد بڑھنے پر وہ اوور بھی مکمل نہ کرا سکے تھے۔پاکستان کرکٹ بورڈ کی جانب سے جاری کی گئی پریس ریلیز کے مطابق ایم آر آئی ر پوٹ کے مطابق وہاب ریاض کا بایاں ٹخنا شدید متاثر کیا ہے جو سوج گیا ہے۔پاکستان کرکٹ بورڈکی پریس ریلیز کے مطابق وہاب ریاض کو دو سے تین ہفتوں تک کا آرام کا مشورہ دیا گیا ہے کیوں کہ باؤلنگ کی صورت میں ان کی انجری میں مزید اضافہ ہو سکتا ہے۔ وہاب ریاض کو ابو ظہبی میں ہونے والے تیسرے ون ڈے میں بھی نہیں کھلایا گیا تھا اور ان کو پاکستان واپس بھیج دیا گیاہے۔ وہاب ریاض کی انجری سے قبل پاکستان کو آسٹریلیا کے خلاف سیریز میں محمد حفیظ اور فاسٹ باؤ لر جنید خان کی انجری کا نقصان اٹھانا پڑا۔</body>
</COUNTER_document>
