<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0338p.xml" newsdate="26.10.14" newspaper="express" noofwordswithSWR="256" totalnoofsentences="6" totalnoofwords="376">
<headline>دونوں اننگز میں تھری فیگر اننگز سجانے والے ساتویں پاکستانی ،آسٹریلیا کیخلاف 40سال بعد کسی پلےئر نے یہ کارنامہ سر انجام دیا</headline>
<body>دبئی(اسپورٹس ڈیسک )یونس خان نے انضمام الحق سے زیادہ سنچریوں کا ملکی ریکارڈ چھین لیا ،انھوں نے دبئی ٹیسٹ کی دوسری اننگز میں ناقابل شکست 103رنز سے یہ اعزاز پایا،آسٹریلیا کیخلاف 40سال بعد کسی نے دونوں اننگز میں تھری فیگر اننگز سجانے کا کارنامہ سرانجام دیدیا۔تفصیلات کے مطابق دبئی انٹرنیشنل کرکٹ اسٹیڈیم میں جاری میچ کے چوتھے روز یونس خان نے آسٹریلیا کیخلاف دوسری اننگز میں شاندار بیٹنگ کی،یوں وہ پاکستان کی جانب سے سب سے زیادہ ٹیسٹ سنچریاں بنانے والے بیٹسمین بن گئے،انھوں نے سابق کپتان انضمام الحق کی 25 26سنچریوں کا ریکارڈ اسی میچ کی پہلی اننگز میں برابر کیا تھا،تجربہ کار مڈل آرڈر بیٹسمین 92ٹیسٹ میں سنچریوں اور 28فیفٹیز کی مدد سے 7819رنز اپنے نام کے آگے درج کرا چکے ہیں،یونس خان نے آسٹریلیا کیخلاف 40 سال بعد ٹیسٹ میچ کی دونوں اننگز میں سنچریوں بنانے والے پہلے کھلاڑی کا اعزاز بھی حاصل کیا،اس سے قبل کیوی بیٹسمین گلین ٹرنر نے 1974میں کینگروبولر ز کا ڈٹ کر مقابلہ کیا تھا۔یادرہے کہ دبئی ٹیسٹ میں ہی جمعرات کو یونس خان کو پہلی اننگز میں 106رنز اسکور کر کے پاکستان کی جانب سے تمام 9ٹیسٹ ممالک کیخلاف سنچریاں بنانے والے پہلے کھلاڑی کا ریکارڈ بھی اپنے نام کرنے میں کامیاب رہے تھے،وہ اب اس ٹیسٹ میچ کی دونوں اننگز میں تھری فیگر اسکور کرنے والے پاکستان کے ساتویں بیٹسمین بھی بن گئے ہیں ،اس سے قبل حنیف محمد1964،جاوید میانداد 1984وجاہت واسطی1999،یاسر حمید2003،انضماالحق 2005، اور محمد یوسف 2006،میں یہ کارنامہ سرانجام دے چکے۔دوسری جانب احمد شہزاد کی سنچری 4سال بعد کسی بھی پاکستانی اوپنر کی جانب سے آسٹریلیا کیخلاف پہلی تھری فیگراننگز تھی،2000 کے بعد صرف 2 سنچریاں سلمان بٹ نے 2005اور 2010میں بنائیں ۔دبئی ٹیسٹ میں نوجوان اوپنر نے 4گیندوں کو فضاکی سیر کراتے ہوئے باؤنڈری سے باہر بھیجا ،اس سے قبل پاکستان کا کوئی بھی افتتاح بیٹسمین اننگز میں3سے زیادہ چھکے نہیں لگا سکاتھا،گذشتہ 3سال میں احمد شہزاد اور اظہر علی نے ملک کیلیے 50سے زائد رنز کی نویں شراکت قائم کی ،یہ تیسرا موقع تھا جب پاکستانی بیٹسمین آسٹریلیا کیخلاف ایک ٹیسٹ میں 3سے زیادہ سنچریاں بنانے میں کامیاب ہوئے،مجموعی طور چھٹی بار ایک میچ میں پاکستان نے 4تھری فیگراننگز سجائیں۔</body>
</COUNTER_document>
