<?xml version="1.0" encoding="UTF-8" standalone="no"?>
<COUNTER_document classification="ND" domain="foreign" filename="0159p.xml" newsdate="26.11.14" newspaper="daily_pakistan" noofwordswithSWR="122" totalnoofsentences="11" totalnoofwords="183">
<headline>وزیر اعظم کا کھٹمنڈوپہنچنے پرشاندار استقبال، سڑک کنارے کھڑے بچے خیر مقدمی نعرے لگا رہے تھے</headline>
<body>کھٹمنڈو(خصوصی رپورٹر)وزیر اعظم نواز شریف 18 ویں سارک سربراہی کانفرنس میں شرکت کے لئے کھٹمنڈو پہنچے تو ان کا پرتپاک استقبال کیا گیا۔ بیگم کلثوم نواز شریف بھی ان کے ہمراہ تھیں۔ نیپال کے ڈپٹی وزیر اعظم اور وزیر برائے وفاقی امور ہرکاش مان سنگھ نے ان کا استقبال کیا۔ نیپالی افواج کی طرف سے انہیںگارڈ آف آنر بھی پیش کیا گیا۔ وزیر اعظم پاکستان اپنے وفد کے ہمراہ ہوٹل روانہ ہوئے توان کا سارے راستے پرتپاک استقبال کیا گیا۔ ایئر پورٹ سے ہوٹل تک کاراستہ پرتپاک خیر مقدمی بینرز سے سجایا گیا تھا۔ نیپالی عوام مہمانوں کا استقبال کرنے کے لئے جوق درجوق سڑکوں کے گرد دو رویہ جمع تھے۔ بیشتر نے روایتی لباس زیب تن کئے ہوئے تھے اور سکولوں کے بچے بھی جھنڈیاں اور بینرز اٹھائے خیر مقدمی نعرے لگا رہے تھے۔ ہر طرف ایک جشن کا سا سماں تھا۔ سکیورٹی کے بھی سخت انتظامات تھے اور ایئر پورٹ سے ہوٹل تک کے راستے اور عمارتوں پر فوجی جوان چاق و چوبند کھڑے تھے</body>
</COUNTER_document>
