<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0325p.xml" newsdate="27.11.14" newspaper="daily_aaj" noofwordswithSWR="103" totalnoofsentences="5" totalnoofwords="152">
<headline>ورلڈ سنوکر‘پاکستان کے محمد سجاد آخری راؤنڈ میں پہنچ گئے</headline>
<body>نئی دہلی(اے پی پی)سٹار پاکستانی کیوئسٹ محمد سجاد فتوحات بر قرار رکھتے ہوئے آئی بی ایس ایف ورلڈ سنوکر چیمپئن شپ کے لاسٹ 32راؤنڈ میں پہنچ گئے ۔محمد آصف طوبا اور حمزہ اکبر ناک آؤٹ معحلے میں شکستوں کے بعد ٹائیٹل کی دوڑ سے باہر ہو گئے ۔بھارت میں جاری میگا چیمپئن شپ میں لاسٹ 64راؤنڈ میچ میں پاکستانی کیوئسٹ محمد سجاد نے عمدہ کارکردگی کا مظاہرہ کرتے ہوئے حریف سنگاپور کے کیوئسٹ کینگ وانگ کو 4-2فریمز سے زیر کرکے اگلے راؤنڈ کیلئے کوالیفائی کیا۔سجاد نے پہلے دونوں فریمز 83-4اور84-0سے جیت کر 2-0کی برتری حاصل کی چوتھے فریم میں سجاد نے ایک بار پھر کم بیک کیا اور 67-3سے کامیابی سمیٹی ،حریف کیوئسٹ نے پانچواں فریم 70-33سے جیت کر ایک بار پھر مقابلہ 3-2کر دیا،چھٹے فریم میں سجاد نے حریف کیوئسٹ کو 85-41سے زیر کر کے اگلے راؤنڈ میں جگہ بنا لی۔</body>
</COUNTER_document>
