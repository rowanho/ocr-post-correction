<?xml version="1.0" encoding="UTF-8" standalone="no"?>
<COUNTER_document classification="PD" domain="business" filename="0218.xml" newsdate="24.09.14" newspaper="APP" noofwordswithSWR="325" totalnoofsentences="15" totalnoofwords="446">
<headline>کراچی سٹاک ایکسچینج میں مندی کا رجحان، کے ایس ای 100 انڈیکس 30095.80 پوائنٹس پر بند</headline>
<body>کراچی ۔ 24 ستمبر (اے پی پی) کراچی اسٹاک ایکسچینج (کے ایس ای) میں مندی کا رجحان رہا، کے ایس ای 100 انڈیکس 47.97 پوائنٹس کی کمی سے 30095.80 پوائنٹس پر بند ہوا۔ تفصیلات کے مطابق کاروباری ہفتہ کے تیسرے روز بدھ کو کراچی اسٹاک ایکسچینج میں حصص کی خرید و فروخت میں مندی کا رجحان رہا اور کے ایس ای 100 انڈیکس 47.97 پوائنٹس کی کمی سے 30095.80 پوائنٹس پر بند ہوا جبکہ کے ایس ای 30 انڈیکس بھی 91.95 پوائنٹس کی مندی سے 20566.04 پوائنٹس پر بند ہوا۔ کے ایس سی آل شیئر انڈیکس میں 27.81 پوائنٹس کی کمی رونماء ہوئی جبکہ کے ایم آئی 30 انڈیکس میں بھی 148.92 پوائنٹس کی مندی ریکارڈ کی گئی۔ مزیدبرآں بینکس ٹریڈ ایبل (بی اے ٹی آئی) انڈیکس 15.95 پوائنٹس کی کمی سے 17559.35 پوائنٹس پر بند ہوا جبکہ آئل اینڈ گیس ٹریڈ ایبل (او جی ٹی آئی) انڈیکس 273.29 پوائنٹس کی مندی سے 22015.42 پوائنٹس پر بند ہوا۔ مارکیٹ میں مجموعی طور پر 429 کمپنیوں کے حصص کا لین دین ہوا جن میں سے 205 کمپنیوں کے حصص کی قیمتوں میں تیزی، 201 کمپنیوں کے حصص کے بھاؤ میں مندی اور 23 کمپنیوں کے حصص کی قیمتوں میں استحکام رہا۔ سب سے زیادہ تیزی مری بیوریج کے حصص کی قیمتوں میں ہوئی جس کے حصص کی قیمت 50 روپے کے اضافہ سے 1050 روپے پر بند ہوئی۔ اسی طرح سانوفیل ایونٹس کے حصص کی سودے بھی 30 روپے کی تیزی سے 795 روپے پر بند ہوئے۔ سب سے زیادہ مندی نیسلے پاکستان اور کالگیٹ پام اولیو کے حصص کی قیمتوں میں ہوئی۔ نیسلے پاکستان کے حصص کی قیمت 80 روپے کی مندی سے 7800 روپے اور کالگیٹ پام اولیو کے حصص کی قیمت بھی 20 روپے کی کمی سے 1500 روپے رہ گئی۔ سب سے زیادہ کاروبار کے- الیکٹرک لمیٹڈ کے حصص میں ہوا جو 1 کروڑ 52 لاکھ 90 ہزار 500 شیئرز رہا جس کی قیمت 8.19 روپے سے شروع ہو کر 7.76 روپے پر بند ہوئی۔ مجموعی طور پر 17 کروڑ 90 لاکھ 28 ہزار 650 حصص کا کاروبار ہوا جس کا تجارتی حجم 11 ارب 3 کروڑ 79 لاکھ 40 ہزار 795 روپے رہا۔ مارکیٹ کیپیٹل 70 کھرب 16 ارب 85 کروڑ 91 لاکھ 3 ہزار 858 روپے سے کم ہو کر 70 کھرب 7 ارب 76 کروڑ 81 لاکھ 5 ہزار 423 روپے رہ گیا۔ فیوچر ٹریڈنگ میں 135 کمپنیوں کے حصص کی قیمتوں میں تیزی، 42 کمپنیوں کے حصص کی قیمتوں میں مندی اور 9 کمپنیوں کے حصص کی قیمتوں میں استحکام رہا جبکہ 4 کروڑ 14 لاکھ 86 ہزار 200 حصص کا کاروبار ہوا</body>
</COUNTER_document>
