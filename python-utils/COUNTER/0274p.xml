<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0274p.xml" newsdate="16.10.14" newspaper="express" noofwordswithSWR="220" totalnoofsentences="9" totalnoofwords="380">
<headline>شین واٹسن تمام فارمیٹس میں اوپنر بننے کے خوا ہاں آسٹریلوی اسٹار مسا بقتی کرکٹ میں قدم رکھنے کو تیار ،بھارت سے ہوم سیریز میں حصہ لیں گے</headline>
<body>سڈنی(اسپورٹس ڈیسک)آسٹریلوی آل راؤنڈر شین واٹسن ایک بار پھر مسابقتی کرکٹ میں قدم رکھنے کو تیار ہیں،پنڈلی کی تکلیف میں افاقہ ہوتے ہی انھوں نے فرمائشی پروگرام بھی شروع کر دیا،ایک بار پھر سے تمام فارمیٹس میں اوپننگ کے خواہاں ہیں،ان کا کہنا ہے کہ بھارت ہوم ٹیسٹ سیریز تک مکمل فٹ ہونے کیلیے پر اعتماد ہوں،ہم بھی ایسی وکٹیں بنائیں گے کہ بھارتی ٹیم کیلیے یہاں کھلنا دشوار ہو جائے گا۔تفصیلات کے مطابق شین واٹسن پندلی کی تکلیف کے باعث پاکستان کے خلاف یو اے ای میں جاری سیریز نہیں کھیل پائے مگر اب وہ کافی بہتر اور رواں ہفتے سڈنی میں کلب کرکٹ کھیلنے کو تیار ہیں۔وہ گزشتہ کچھ عرصہ سے مختلف انجریز سے دو چار ہو رہے ہیں جس کی وجہ سے ٹیسٹ بیٹنگ لائن اپ میں موزوں جگہ ہی ان کے لیے چیلنج بن چکی ہے ،وہ اس ٹاپ سے 6نمبر تک ہر جگہ پر بیٹنگ کر چکے ہیں ،ا گر پاکستان کے خلاف ٹیست سیریز سے پہلے ان کے متبادل آل راؤنڈر مچل مارشل ہیمسٹر نگ انجری سے فٹ ہو جاتے اور بہترین کار کر د گی پیش کرتے ہیں تو پھر واٹسن کیلیے صورتحال اور بھی گمبھیر ہو جائے گی ۔ٹیسٹ کرکٹ میں بطور اوپنر ان کی اوسط 40.98ہے مگر اب وہاں پر کرس روجز اور ڈیوڈوار نر کی جوڑی اچھی طرح سیٹ ہو چکی ہے۔ایشنر سیریز میں واٹسن نے تیسرے نمبر پر بیٹنگ کی جبکہ جنوبی افریقہ میں انھیں چھٹی پوزیشن پر بیٹنگ کیلیے بھیجا گیا۔واٹسن کا کہنا ہے کہ میں نے تمام فارمیٹس میں بطور اوپنرزیادہ کامیابی حاصل کی اور میں وہیں پر ہی کھیلنا چاہتا ہوں۔دوسری جانب کپتان مائیکل کلارک کا خیال ہے کہ واٹسن ورلڈ کپ میں ٹیم کیلیے ون ڈاؤن پوزیشن پر زیادہ بہتر ثابت ہوں گے۔آل راؤنڈر کا ہدف رواں برس کے اینڈ پر بھارت سے شیڈول سیریز میں واپسی ہے،ان کا کہنا ہے کہ بھارت کے پاس اچھے بیٹسمین ہیں لیکن یہاں پر ان کی کاکردگی زیادہ نہیں ہوتی ،جب ہم وہاں جاتے تو بھارت اپنے موزوں کنڈیشنز یقینی بناتا ہے،مجھے یقین ہے کہ ہمارے گراؤنڈز مین بھی ایسی وکٹیں بنائیں گے جو میزبان سائیڈ کیلیے موزوں ہوں گی۔</body>
</COUNTER_document>
