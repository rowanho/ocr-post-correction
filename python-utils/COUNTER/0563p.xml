<?xml version="1.0" encoding="UTF-8" standalone="no"?>
<COUNTER_document classification="PD" domain="national" filename="0563p.xml" newsdate="08.05.15" newspaper="express" noofwordswithSWR="154" totalnoofsentences="7" totalnoofwords="253">
<headline>افغانستان میں زیر استعمال رہنے والے 12لڑاکا،50تربیتی طیارے،370بکتر بند گاڑیاں دی گئیں ،جنگی سامان میں زیادہ تر وہ اشیا ہیں جو پاکستان ضرورت کے تحت مانگ رہا تھا جنگی سامان کی فراہمی سے متعلق پاکستان اور امریکا میں کافی عرصے سے بات چیت جاری تھی ،بھارت کی جانب سے مخالفت کے باوجوود تسلی بخش نتیجہ نکل آیا،سفارتی ذرائع</headline>
<body>اسلام آباد(نمائندہ ایکسپریس)امریکا نے افغانستان میں استعمال ہونے والے طیارے ،جنگی سازوسامان پاکستان کو فراہم کر دیا ہے۔سفارتی ذرائع نے بتایا ہے کہ پاکستان کو دیے جانے والے سامان حرب میں ایک درجن کے لگ بھگ لڑاکا طیارے،50سے زائدتربیتی طیارے اور 270 بکتر بند گاڑیاں شامل ہیں ،ان میں سے زیادہ تر سازوسامان وہ ہے جو افغانستان میں امریکی فوج کے زیراستعمال رہا ہے۔ذرائع کے مطابق فراہم کردہ جنگی سازو سامان میں زیادہ تر وہ اشیاہ شامل ہیں جو پاکستان اپنی ضروریات کے پیش نظر امریکا سے مانگ رہا تھا۔سفارتی ذرائع نے مزید بتایا کہ اس حوالے سے پاکستان اور امریکا کے مابین کافی عرصے سے بات چیت چل رہی تھی،بھارت کی جانب سے مخالفت بھی ہوتی رہی لیکن اس کے باوجود بات چیت تسلی بخش انداز میں چلتی رہی جو نتیجہ خیز ثابت ہوئی۔واضح رہے کہ چند روز قبل یہ اطلاعات آئی تھیں کہ امریکی محکمہ خارجہ نے ا یک ارب کروڑ کے مساوی اسلحے کی پاکستان کو فراہمی کی منظوری دے دی ہے۔اس سے قبل مغربی ذرائع ابلاغ میں بھی اس طرح کی رپورٹس آئی تھیں کہ امریکا نے لڑاکا طیارے،بکتر بند گاڑیاں و دیگر سامان حرب پاکستان کو فراہم کر دیا ہے۔</body>
</COUNTER_document>
