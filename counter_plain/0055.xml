ہیمبرگ۔23نومبر (اے پی پی) سعودی عرب آئندہ سال فروری اور مارچ کے دوران 3لاکھ 30ہزار ٹن گندم خریدے گا۔ سعودی جی ایس ایف ایم او کے جاری بیان کے مطابق 3لاکھ 30ہزار ٹن گندم کی خریداری کیلئے انٹر نیشنل ٹینڈر گزشتہ کاروباری ہفتے کے دوران جاری کیا گیا تھا جبکہ 55ہزار ٹن کی کھیپ میں ایک لاکھ 65ہزار ٹن گندم جدہ کے راستے اور ایک لاکھ 65ہزار ٹن گندم دمام کے راستے درآمد کی جائے گی۔ اس سے پہلے سعودی نے رواں سال ستمبر میں جاری ہونے والے انٹر نیشنل ٹینڈر کے تحت 6لاکھ 10ہزار ٹن گندم کی خریداری کا معاہدہ کیا تھا جو کہ یکم دستمبر 2014ء سے 30جنوری 2015ء کے دوران درآمد کی جائیگی