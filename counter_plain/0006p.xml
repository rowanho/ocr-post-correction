خرطوم(دنیا نیوز)سوڈان کے صدر عمرالبشیرنے مطالبہ کیا ہے کہ شورش زدہ علاقے دارفور میں متعین افریقی اور عالمی امن کے دستوں کو نکالا جائے، کیونکہ عالمی امن مشن حکومت کے لئے بوجھ ثابت ہو رہا ہے ۔امن مشن " یونا میڈ" اور سوڈانی حکومت کے درمیان گزشتہ برس اس وقت اختلافات پیدا ہوگئے تھے جب یونامیڈ نے الزام لگایا تھا کہ سوڈانی فوجیوں نے دار فور میں 200 خواتین کی عسمت داری کی ہے، سوڈانی حکومت نے یہ الزام مسترد کر دیا تھا۔صدر عمرالبشیرنے کہا کہ اب امن فوج کی ضرورت نہیں ہے اور وہ ہمارے لئے بوجھ بنی ہوئی ہے ۔امن فوج اپنا دفاع نہیں کر سکی، وہ ہمارے شہریوں کا تحفظ کیسے کریگی۔