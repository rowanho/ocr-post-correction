تربت۔23نومبر (اے پی پی ) پاک ایران سرحد پر سڑک کے کنارے نصب بم کے زودار دھماکہ میں ایک بچہ جاں بحق اور تین مزدور زخمی ہوگئے ۔لیویز کے مطابق اتوارکو تربت کے علاقہ ردیگ میں سٹرک کنارے نصب بم کا زودار دھماکہ ہوا جس کے نتیجہ میں ایک بچہ غلام ولد آدینہ جاں بحق ہو گیا جبکہ سمیر،یونس اور بیرک شدید زخمی ہو گئے۔ لیویزاہلکاروں نے اطلاع ملتے ہی موقع پر پہنچ کرلاش اورزخمیوں کو فوری تربت ہسپتال منتقل کر دیا جہاں زخمیوں کو طبی امداد دی جا رہی ہے۔ لیویز مزید تفتیش کر رہی ہے