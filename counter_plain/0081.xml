برمنگھم۔05ستمبر(اے پی پی) انگلینڈ اور بھارت کی کرکٹ ٹیموں کے درمیان واحد ٹی ٹونٹی کرکٹ میچ (کل) اتوار کو برمنگھم میں کھیلا جائے گا۔ بھارتی ٹیم ان دنوں دورہ انگلینڈ میں موجود ہے جہاں پر وہ میزبان ٹیم کے خلاف سیریز کھیلنے میں مصروف ہے، دونوں ٹیموں کے درمیان اس سے قبل ٹیسٹ اور ون ڈے سیریز کھیلی جا چکی ہیں، انگلش ٹیم نے ٹیسٹ سیریز میں بھارت کو شکست دی تھی جبکہ ون ڈے سیریز بھارت کے نام رہی تھی۔ دونوں ٹیموں کے درمیان (کل) اتوار کو شیڈول ٹی ٹونٹی میچ کے ساتھ ہی بھارت کا دورہ انگلینڈ بھی ختم ہو جائے گا