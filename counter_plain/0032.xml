عدن ۔ 23 دسمبر (اے پی پی) یمنی دارالحکومت کے قدیم کوارٹر میں 5 بم دھماکوں سے ایک شخص ہلاک اور دوسرا زخمی ہوگیا۔ ذرائع ابلاغ نے منگل کو یمن کے سیکورٹی اہلکار کے حوالہ سے بتایا کہ دھماکہ اس کوارٹر میں ہوا جس میں حوسی گروپ کے حامی قیام پذیر تھے۔ ان حملوں کی کسی نے بھی ذمہ داری قبول نہیں کی۔ عینی شاہدین نے کہا ہے کہ دھماکے علی الصبح اس وقت ہوئے جب حوسی ملیشیاء کے ایک رکن نے بم کو ناکارہ بنانے کی کوشش کی زیادہ رش نہ ہونے کے باعث کوئی جانی نقصان نہیں ہوا تاہمہ دھماکوں کے نتیجہ میں متعدد مکانات اور کچھ کاریں تباہ ہوگئیں۔