ممبئی (وقت نیوز ) بالی وڈ کی اداکارہ سوناکشی سنہا کا کہنا ہے کہ میں ملٹی سٹار رفلمیں سائن کرنے سے نہیں گھبراتی ہوں ۔انہوں نے سانتا بانتا نیوز سے انٹرویو میں کہاکہ میں ملٹی سٹار فلمیں سائن کرنے سے نہیں گھبراتی ہوں۔میں نے چار برسوں مین پہلی ملٹی سٹاررفلم" ایکشن جیکسن " سائن کی ہے ۔ میں نے ہمیشہ سولو ہروئن کا کردار ادا کیا ہے اور بہت زیادہ شہرت سمیٹی ہے ۔میرا کردا رفلم" ایکشن جیکسن " میں بھی بہت اچھا ہے اور امید ہے کہ اس کردار میں سراہی جاؤں گی۔میں بہت سوچ سمجھ کر فلم سائن کرتی ہوں میں نے جب " ایکشن جیکسن " سائن کی تو میں جانتی تھی کہ میرے ساتھ دو لڑکیاں اور بھی ہیں لیکن میں ان کے کردار سے خوفزدہ نہیں ہوئی کیونکہ جانتی تھی کہ میرا کردار بہت مضبوط ہے۔میں سلمان خان ،اکشے کمار اور رنویر سنگھ کے ساتھ کام کر کے بہت زیادہ شہرت سمیت چکی ہوں۔مجھے ان لوگوں کے ساتھ کام کر کے بہت کچھ سیکھنے کا موقع ملا۔میرا خیال ہے کہ ہر اداکار مختلف ہوتا ہے۔اور اس کے ساتھ کام کر کے کچھ نہ کچھ سیکھنے کا ماقع ملتا ہے۔میرے نزدیک ہر سٹار کی شخصیت الگ ہوتی ہے ۔انہوں نے کہا کہ جونیرز کے ساتھ کام کر کے آپ ان کو بہت کچھ سکھاتے ہیں اور سینئرز کے ساتھ کام کر کے آپ بہت کچھ سیکھتے ہیں ۔انہوں نے کہا کہ پربھودیوا کے ساتھ کام کر نے کی میری خواہش بہت پرانی تھی ۔میں ان کے رقص سے متاثر ہوں ۔ میں " ایکشن جیکسن " کی شوٹنگ سے فارغ ہو کر فلم کے علاوہ بھی ان سے بہت کچھ سیکھتی تھی ۔میرے نزدیک سیکھنے کا عمل کبھی ختم نہیں ہوتا ، ویسے بھی آگے بڑھنے کے لئے سیکھنے کی جستجو ہونی چاہئے۔میرے والد نہیں چاہتے تھے کہ میں اس فیلڈ میں دم رکھوں تاہم سلمان نے میرے والد کو رضا مند کیا۔وہ میرےمحسن اور رہبر ہیں۔میں شوبز میں آنے سے پہلے اپنے والد سے مشاورت کرتی تھی تاہم اب میں سلمان خان سے مشورہ کرتی ہوں۔میری جب کوئی فلم ریلیز ہوتی ہے تو سب ایک ساتھ دیکھتے ہیں اور مجھے میری غلطیاں بتاتے ہیں۔میں ان کی بات کو سنجیدگی سے لیتی ہوں۔