پیرس ۔ یکم ستمبر (اے پی پی) فرانس میں گیس کے دھماکہ کے نتیجہ میں 6افراد ہلاک اور متعدد زخمی ہوگئے۔ ذرائع ابلاغ کے مطابق دارالحکومت پیرس کے نواحی علاقے میں واقع چار منزلہ عمارت میں گیس کے اخراج سے دھماکہ کے باعث عمارت کو شدید نقصان پہنچا ‘ جبکہ ایک سو میٹر کے علاقے میں واقع عمارتیں بھی لرز کر رہ گئیں ۔ دھماکہ کے نتیجہ میں 6 افراد موقع پر ہلاک جبکہ متعدد زخمی ہوگئے۔ حکام کے مطابق ریسکیو ٹیمیں ملبہ تلے سے لوگوں کو نکلنے میں مصروف ہیں جبکہ پولیس نے تفتیشی عمل شروع کردیا ہے