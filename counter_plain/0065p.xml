نیویارک(مانیٹرنگ ڈیسک) امریکہ کے صدر بارک اوباما کی حفاظت پر مامور ادارے سیکرٹ سروسز کی سربراہ جولیا پیٹرسن حالیہ دونوں مین سکیورٹی میں کوتاہی کے کئی واقعات رونما ہونے کے بعد مستعفی ہو گئی ہیں ۔جولیا پیٹرسن نے بدھ کو ہوم لینڈ سکیورٹی کے محکمے کو اپنا استعفی پیش کیا اس سے ایک دن پہلے انہیں کامگریس میں وائٹ ہاؤس کی سکیورٹی توڑنے کے ایک واقعے پر سخت سوالات کا سامنا کرنا پڑا تھا ،اس خبر کے سامنے آنے کے بعد کہ16 دسمبر کو ایک مسلح شخص کو صدر اوباما کے ساتھ لفٹ میں جانے کی اجازت دی گئی جولیا پیٹرسن پر اپنا عہدہ چھعڑنے کے لئے دباؤ برھ گیا تھا جبکہ 19 ستمبر کوعمر کونزالز نامی ایک شخص بغیر کسی روک ٹوک کے وائٹ ہاؤس میں پہنچ گئے تھے ۔ ہوم لینڈ سکیورٹی کے سیکرٹری جے جانسن نے ایک بیان میں کہا کہ امریکہ کی سیکرٹ سروس کی ڈائریکٹر جولیا پیٹرسن نے استعفا پیش کیا ہے اور میں اسے منظور کرتا ہوں ۔انہوں نے مزید کہا کہ میں ان کی سیکرٹ سروس اور قوم کے لئے 30 سالہ خدمات کو سلام پیش کرتا ہوں ۔وائٹ ہاؤس کے ترجمان جوش ارنسٹ نے بدھ کو صحافیوں سے بات کرتے ہوئے بتایا کہ صدر اوباما نے بھی جولیا پیٹرسن کی لمبے عرصے کی عوامی خدمات کی تعریف کی ہے ۔ایجنسی کی صدارتی حفاظت کے ڈویژن کے انچارج اب یہ عہدہ سنبھالیں گے۔