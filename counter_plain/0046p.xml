بیجنگ(نیوز ایجنسیا ں) وسطی چین میں ایک جنونی شخص کا پرائمری سکول میں گھس کر چاقو سے حملہ ،6 بچے ہلاک،8 زخمی۔میڈیا رپورٹس کے مطابق صوبہ ہوبی کے قصبہ شیان میں واقع پرائمری سکول میں ایک جنونی شخص چاقو لے کر گھس گیا اور 6 بچوں کو قتل کر دیا ۔ جنونی شخص کے حملے میں 8 بچے اور ایک خاتون ٹیچر بھی زخمی ہو گئی۔حملہ آور نے بعد ازاں ایک عمارت سے چھلانگ لگا کر خودکشی کر لی ۔سوشل میڈیا پر یہ بحث جاری ہے کہ حملہ آور اپنے بچے کو سکول میں داخلہ نہ ملنے پر نالاں تھا ۔پولیس نے واقع کی تحقیقات شروع کر دی ۔واضح رہے کہ چین میں چاقو بردار حملہ آوروں کے ہاتھوں سکول کے بچوں کے قتل کے واقعات پہلے بھی پیش آ چکے ہیں۔