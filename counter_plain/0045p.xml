پیرس (مانیٹرنگ ڈیسک) فرانس کی رہائشی عمارت میں گیس کے اخراج کے نتیجے میں 6 افراد ہلاک ہو گئے۔غیر ملکی خبر رساں ادارے کے مطابق دھماکا دارالحکومت پیرس کے ایک نواحی علاقے کی 4 منزلہ عمارت میں ہوا۔ ایمرجنسی سروسزس کے مطابق ہلاک ہونے والوں کی نعشوں کو ملبے سے نکال لیا گیا ہے۔واقعے میں 11 افراد زخمی بھی ہوئے۔دھماکے کی شدت سے ایک سو میٹر تک کی عمارتوں میں زور دار جھٹکے محسوس کیے گئے۔تباہ ہونے والی عمارت کے دوسرے رہائشیوں کو وہاں سے نکال لیا گیا۔پولیس نے تفتیشی عمل شروع کر دیا ہے۔