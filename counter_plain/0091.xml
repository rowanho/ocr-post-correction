ممبئی۔ یکم اکتوبر (اے پی پی) پاکستانی اداکار فواد خان نے کہا کہ انہیں نئے تجربات سے گزرنا اچھا لگتا ہے۔ اپنے حالیہ انٹرویو میں انہوں نے کہا کہ انہیں پاکستانی ڈراموں کی وجہ سے فلم ’’خوبصورت‘‘ میں کام کا موقع ملا وہ خوش ہیں کہ ان کی محنت رنگ لائی اور مداحوں کو ان کا کردار پسند آیا۔انہوں نے کہاکہ یہ ان کے لئے نیا تجربہ تھا انہوں نے کہا کہ وہ مخصوص بینر تلے بننے والی فلموں میں کام اور مخصوص کردار ادا نہیں کریں گے انہیں نئے تجربات سے گزرنا اچھا لگتا ہے۔پاکستانی اداکار نے کہاکہ انہیں بھارت میں بھی مداحوں سے بے حد پیار اور عزت ملی ہے اور آئندہ بھی معیاری کام کے ذریعے مداحوں کو محفوظ کریں گے۔