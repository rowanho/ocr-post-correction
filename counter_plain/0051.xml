ممبئی ۔ یکم ستمبر (اے پی پی) بالی ووڈ اداکار بومن ایرانی کو گنگسٹر کی جانب سے دھمکیاں ملنے کے بعد انہیں پولیس کا تحفظ فراہم کر دیا گیا۔ بھارتی ذرائع ابلاغ کے مطابق ممبئی پولیس نے بومن ایرانی کو تحفظ فراہم کرنے کی خبروں کی تصدیق کرتے ہوئے کہا کہ ہم انہیں تحفظ فراہم کر رہے ہیں تاہم انہوں نے دھمکیوں کے دیئے جانے بارے کچھ نہیں بتایا۔ واضح رہے کہ اس سے قبل مورانی بردار، فلم پروڈیوسرز کریم ر علی اور اداکار شاہ رخ خان کو بھی گنگسٹر کی جانب سے دھمکیاں موصول ہو چکی ہیں۔ بومن ایرانی ہیپی نیوایئر میں شاہ رخ کے ساتھ جلوہ گر ہونگے جو کہ دیوالی پر ریلیز کی جائے گی