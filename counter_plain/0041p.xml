مقبوضہ بیت المقدس ( اے پی پی ) اسرائیل اور فلسطین کے درمیان حالیہ جنگ میں تباہ ہونے گھروں کی تعمیر نو کیلئے تعمیراتی سامان کی غزہ ترسیل کا معاہدہ طے پاگیا ۔ اقوام متحدہ کے مطابق معاہدے کی رو سے اسرائیل25 ہزار گھروں کی تعمیر کیلئے تعمیراتی سامان غزہ لے جانے کی اجازت دے گا ۔ اقوام متحدہ تعمیر نو اور گھروں کے مالکان کی مالی امداد کیلئے فلسطینی حکومت سے تعاون کرے گا ۔اقوام متحدہ کی ایک رپورٹ کے مطابق غزہ پر اسرائیل کی حالیہ جارحیت میں ایک لاکھ گھر تباہ ہوئے ہیں۔