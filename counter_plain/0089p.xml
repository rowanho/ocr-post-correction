لاہور (سپورٹس ڈیسک) پاکستان کی ٹی ٹونٹی اور ون ڈے کرکٹ ٹیمیں آسٹریلیا کے خلاف سیریز کھیلنے کیلئے یو اے ای پہنچ گئیں ۔ پاکستانی ٹیم گلوبل اکیڈمی میں پریکٹس کریگی۔ سیریز کا آغاز 5 اکتوبر کو ٹی 20 میچ سے ہو گا ۔پاکستان کی ون ڈے اورٹی 20 ٹیمیں گزشتہ روز لاہور سے متحدہ عرب امارات پہنچیں،جہاں آسٹریلی ٹیم پہلے سے ہی ان کی منتظر تھی۔ محمدحفیظ،عمر اکمل ، احمد شہزاد،وہاب اورسعد نسیم چمپئنز لیگ کھیلنے کی وجہ سے ٹیم کے ہمراہ نہیں گئے بلکہ وہ بعد میں یو اے ای میں ٹیم کو جوائن کریں گے ۔ٹیم کے کھلاڑی جیت کے لئے پر عزم دکھائی دے رہے تھے۔لاہور علامہ اقبال ایئر پورٹ پر شائقین کر کٹ نے کھلاڑیوں کو والہانہ انداز میں رخصت کیا۔دبئیرروانگی سے قبل میڈیا سے بات کرتے ہوئے کپتان مصباحالحق کا کہنا تھا پاک آسٹریلیا سیریز سے ورلڈ کپ 2015 کی تیاریاں کا باقاعدہ آغاز ہو جائے گا اور ہمیں فائنل لائن اپ بنانے میں آسانی ہو گی۔انھوں نے کہا کہ تمام کھلاڑی فارم میں ہیں لہٰذادبئی میں ایڈجسٹ ہونے میں زیادہ دشواری نہیں آئے گی۔آسٹریلیا کے خلاف سیریز ورلڈ کپ کی تیاریوں کا حصہ ہے ۔پاکستان اور آسٹریلیا کے درمیان تین ون ڈے ،ایک ٹی ٹونٹی اور دو ٹیسٹ میچز کھیلے جائیں گے ۔دونوں ٹیموں کے مابین پہلا ٹی ٹونٹی میچ پانچ اکتوبر کودبئی میں کھیلا جائے گا ۔آسٹریلیا کی ٹیم پہلے ہی عرب امارات پہنچ چکی ہے۔دونوں ملکوں کی ٹی ٹونٹی ٹیمیں نئے کپتانوں کی قیادت میں گراؤنڈ میں اتریں گی۔جارج بیلی کی جانب سے قیادت چھوڑنے کے بعد اس فارمیٹ کے لئے آسٹریلیا نے ایرون فنچ کو کپتانی دی ہے جبکہ پاکستان کی ٹی ٹونٹی ٹیم کی کمان ایک بار پھر شاہد آ فریدی کے سپرد کی کی گئی ہے۔پاکستانی ٹیم کو سعید اجمل کی خدمات حاصل نہیں ہوں گی جو کہ گیر قانونی باؤلنگ ایکشن کے باعث معطلی کا شکار ہیں جبکہ آسٹریلیا کہ سٹار آل راؤنڈر شین واٹسن بھی سکواڈ کا حصہ ہیں ہوں گے ۔وہ انجری مسائل کی وجہ سے سیریز سے باہر ہو چکے ہیں ،فاسٹ باؤلر مچل جانسن کی خدمات ٹیم کو حاصل ہونگی جو پسلی کی انجری کا شکار ہو کر چیمپئنز لیگ ٹی20 سے دست بردار ہو گئے تھے۔