ممبئی (وقت نیوز) بالی وڈ کی اداکارہ ریکھا کا کہنا ہے کہ محبت میرے جینز میں شامل ہے ۔انہون نے انڈوایشین نیوز سروس سے انٹرویو میں کہا کہ محبت میرے جینز میں شامل ہے۔میرے والدین نے میری پرورش ہی اسی طرح سے کی ہے کہ میں ہر ایک سے محبت کرتی ہوں اور محبت میرے جینز میں شامل ہے۔ میں ساٹھ برس کی ہو چکی ہوں لیکن انڈسٹری میں ابھی کام کر رہی ہوں۔ انہوں نے کہا کہ میرے نزدیک محبت کا اظہار ماں اور محبوب دونوں سے کیا جا سکتا ہے۔ میں دنیا کو جس نظر سے دیکھنا چاہتی ہوں اسی طرح سے دیکھتی ہوں ۔میری فطرت ہی ایسی ہے اسی وجہ سے میں کسی کا برا نہیں سوچتی ۔میں سبزی خور ہون اور اپنی خوراک کا بہت خیال رکھتی ہوں۔میرے زندگی گزارنے کے اصول ہیں ،میں ان پر سختی سے عمل کرتی ہوں ۔انہوں نے کہا کہ زندکی گزارنے کے لئے اصولوں کا ہونا بہت ضروری ہوتا ہے ۔میں فطری طور پر بہت سادہ ہوں اور سادہ زندگی گزارنا پسند کرتی ہوں ۔میں نے اپنے رقص اور اداکاری سے شائقین پر سحر طاری کیا ہے۔مجھے شور شرابہ پسند نہیں ہے۔میں تنقید کی پرواہ نہیں کرتی لیکن اپنی غلطیاں دور کرنے کی کوشش کرتی ہوں میں خود کو بہت خوش قسمت سمجھتی ہوں کیونکہ میں نے کم وقت مین بہت زیادہ نام کمایا ۔میرے خیال میں سفارش سے جگہ بنانے کی بجائے محنت سے مقام بنانا چاہئے کیونکہ محنت سے بنائے ہوئے مقام کی قدر زیادہ ہوتی ہے ۔میں نے جتنے بھی کردارکئے ہیں منفرد اور معیاری کئے ہیں ۔میں نے اپنا کیریئر میں چائلڈ آرٹسٹ کے طور پر شروع کیا تھا ۔ میں نے1966 کیرےئر میں تقریبا ہر قسم کے کردار کئے ۔ میرا ساتھ قسمت نے بھی دیا اور مجھے اچھے کردار ملتے گئے ،میں اپنی صلاحیتوں کو ثابت کرتی گئی۔