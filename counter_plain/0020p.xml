ریاض(مانیٹرگ ڈیسک ) سعودی وزارت داخلہ کا کہنا ہے کہ سکیورٹی اداروں نے دہشت گردی کی منصوبہ بندی کرنے والے 88 افراد کو گفتار کر لیا ہے ۔ سعودی وزارت داخلہ کے ترجمان میجر جنرل منصور ترکی کے مطابق ان افراد کو گزشتہ کئی ماہ سے مانیٹر کیا جا رہا تھا اور ان کو ایسے وقت گرفتار کیا گیا ،جب یہ اپنے منصوبہ کو عملی جامہ پہنانے والع تھے ۔ان کا کہنا تھا کہ گرفتار مشتبہ دہشت گردوں میں سے48 کا تعلق سعودی عرب سے ہے ۔دوسری جانب سعودی سرکاری نیوز ایجنسی کے مطابق حکومت ایسے تمام افراد پر نذر رکھے ہوئے ہے جو عوام میں غلط اور گمراہ کن خیالات پھیلا رہے ہیں۔واضح رہے کہ سعودی عرب نے عراق اور شام میں داعش کے بڑھتے ہوئے اثر و رسوخ کے باعث سکیورٹی میں اضافہ کر دیا ہے جب کہ گزشتہ روز سعودی فرمانروا شاہ عبداللہ نے خبر دار کیا تھا کہ اگر داعش کے جنگجوؤں کو مشرق وسطیٰ میں نہ روکا گیا تو ان کی دہشت گردی یورپ اور امریکہ تک پہنچ سکتی ہے۔