انچیون۔ 02اکتوبر(اے پی پی)سترہویں ایشین گیمز مینز کرکٹ ایونٹ کا فائنل (آج) جمعہ کو کھیلا جائے گا۔ سری لنکا اور افغانستا کی ٹیمیں فیصلہ کن معرکے میں آمنے سامنے ہوں گی۔ جنوبی کوریا میں جاری میگا گیمز مینز کرکٹ ایونٹ اختتامی مرحلے میں داخل ہو گیا ہے اور دو ٹاپ ٹیموں افغانستان اور سری لنکا نے عمدہ کھیل کی بدولت فائنل میں جگہ بنا رکھی ہے۔ ایونٹ کے پہلے سیمی فائنل میں افغانستان نے ہانگ کانگ کو زیر کر کے فائنل کیلئے کوالیفائی کیا تھا جبکہ سری لنکا اور بنگلہ دیش کی ٹیموں کے درمیان سیمی فائنل بارش کی نذر ہو گیا تھا اور بہترین اوسط کی بناء پر سری لنکن ٹیم فائنل کھیلنے کی حقدار ٹھہری۔ افغانستان اور سری لنکا کے درمیان فائنل آج جمعہ کو کھیلا جائے گا جبکہ اسی روز کانسی کے تمغے کیلئے بنگلہ دیش کا مقابلہ ہانگ کانگ سے ہو گا۔