ممبئی (وقت نیوز) بالی وڈ کے اداکار بومن ایرانی کو انڈر ورلڈ کی طرف سے دھمکیاں مل رہی ہیں ۔اس بارے میں اومن نے مڈ ڈے سے انٹر ویو میں کہا کے مجھے گینگسٹر روی پوجاری کی طرف سے دھمکیاں ملی ہیں ۔ وہ فلم " ہیپی نیو ایئر" میں کام کر رہے ہیں ۔ان سے قبل شاہ رخ اور پروڈیوسر علی مورانی کو بھی دھمکیاں ملیں تھیں اور پولیس نے ان کی سکیورٹی بڑھا دی تھی ۔ اس بارے میں بومن ایرانی نے کہا کے مجھے روی پوجاری کی طرف سے دھمکیاں مل رہی ہیں۔میں بہت فرینڈلی ہوں اور کسی سے کبھی جھگڑا نہیں کرتالیکن نجانے کیوں انڈر ورلڈ کے لوگوں کی طرف سع مجھے دھمکایا جا رہا ہے ۔میں یہ نہیں جانتا کہ مجھے کیوں دھمکیاں دی جا رہی ہیں ۔میں نے پولیس سے اپنی سکیورٹی کی درخواست بھی دی ہے۔ہم فلموں میں ایسے مناظر دکھاتے رہتے ہیں لیکن ہماری زندگی میں بھی ایسے واقعات ہوتے رہتے ہیں لیکن میں بہادر ہوں اور ڈرتا نہیں ہوں ۔میں نے اسی وجہ سے اس صورت حال سے نمٹنے کے لئے خود پر قابو رکھا ہوا ہے۔میرے لئے اتنا ہی کافی ہے کہ میرے پرستار مجھ سے بہت محبت کرتے ہیں۔