انچیون (سپورٹس رپورٹر) ایشئین گیمز 2014ء کے بارہویں روز بھی پاکستانی کھلاڑیوں کی کارکردگی سوالیہ نشان بنی رہی۔ والی بال کے درجہ بندی میچ میں پاکستان نے سعودی عرب کی ٹیم کو تین صفر سے شکست دیکر 11 ویں پوزیشن اپنے نام کی۔ تائیکوانڈو میں ارشد 5-14 سے ہارگئے۔ رگبی میںپاکستانی ٹیم فلپائن کے خلاف 59-0 جبکہ ملائیشیا کے خلاف 36-0 سے ہاری۔ ٹیبل ٹینس میں محمد رمیز ایران کے نوشاد کے ہاتھوں چار صفر سے ہار گئے۔ عاصم قریشی چائینز تائپے کے کھلاڑی کے ہاتھوں چار صفر سے مات کھا گئے۔