واشنگٹن ۔ 2 اکتوبر (اے پی پی) امریکی سیکرٹ سروس کی ڈائریکٹر جولیا پیئرسن نے سکیورٹی نقائص کی وجہ سے اپنے عہدے سے استعفیٰ دیدیا ۔ میڈیا رپورٹس کے مطابق جولیا پیئرسن نے کہا کہ متعدد غلطیوں کے باعث انہوں نے کانگریس کا اعتماد کھو دیا ہے۔امریکی حکومت نے جوزف کلینسی کو اس سیکرٹ سروس کا نگران سربراہ مقرر کر دیا گیا ہے۔ انیس نومبر کو ایک شخص امریکی صدر کی رہائش گاہ کے اندر تک پہنچ گیا تھا۔ اس سے قبل سولہ نومبر کو بھی ایک مسلح شخص سکیورٹی کا حصار توڑتے ہوئے امریکی صدر کے ساتھ لفٹ میں سوار ہونے میں کامیاب ہو گیا تھا۔ ان واقعات کے رونما ہونے کے بعد کانگریس نے پیئرسن کو شدید تنقید کا نشانہ بنایا تھا۔