کراچی (نمائندہ جنگ ) پی سی بی نے قومی ٹیم کے پانچ کھلاڑیوں کی فٹنس رپورٹ جاری کی ہے ۔پی سی بی کے اعلامیے کے مطابق اوپنر احمد شہزاد کو آپریشن کی ضرورت نہیں ہے۔ایسے کیس میں صرف کاسمیٹکس سرجری کی ضرورت ہوتی ہے ۔ کل ان کی فٹنس کا جائزہ لیا جائے گا ۔ امکان ہے کہ وہ آئندہ ہفتے جسمانی تربیت شروع کریں گے وہ ون ڈے سیریز میں ایکشن میں نظر آئینگے۔ صہیب مقصود نیوزی لینڈ کیخلاف ٹی ٹونٹی اور ون ڈے سیریز سے آؤٹ ہو گئے ہیں ۔ فاسٹ بولر وہاب ریاض گھٹنے کی تکلیف سے صحت یاب ہو گئے ہیں ۔ فاسٹ بولر جنید کان گھٹنے کی تکلیف سے صحت یاب ہو رہے ہیں اورانہوں نے ٹریننگ شروع کر دی ہے ۔