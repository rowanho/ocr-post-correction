انچیون ۔ یکم اکتوبر (اے پی پی) سترہویں ایشین گیمز ویمنز فیلڈ ہاکی ایونٹ میں بھارت نے جاپان کو دلچسپ مقابلے کے بعد شکست دے کر کانسی کا تمغہ جیت لیا۔ جنوبی کوریا میں جاری میگا گیمز میں بدھ کو کھیلے گئے تیسری پوزیشن کے میچ میں بھارت کی ویمن ٹیم کا مقابلہ جاپان سے تھا، دونوں ٹیموں کے درمیان دلچسپ مقابلہ دیکھنے کو آیا تاہم اعصاب کی جنگ میں قسمت بھارت کے ساتھ رہی اور بھارت کی ویمن ٹیم نے جاپان کو 2-1 گول سے ہرا کر کانسی کا تمغہ جیتنے کا اعزاز حاصل کیا۔ فاتح ٹیم کی جانب سے جسپریت اور وندانا نے گول سکورز کئے۔