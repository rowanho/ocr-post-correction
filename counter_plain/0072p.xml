بماکو/ نائجیریا (مانیٹرنگ ڈیسک) مالی میں اقوام متحدہ کی امن فوج کے30 اہلکار ہلاک ہو گئے ہیں۔اقوام متحدہ کے سیکرٹری جنرل بان کی مون نے حملے کی مذمت کی ہے ۔غیر ملکی خبر رساں کے مطابق ہلاک ہونے والے ان فوجیوں کا تعلق نائجیریا سے تھا ۔حکام کے مطابق ان فوجیوں پر مسلح افراد نے مالی کے شمال مشرقی علاقے میناکا سے اسونگو جاتے ہوئے حملہ کیا ۔حالیہ چند ماہ میں مالی میں اقوام متحدہ کے امن فوجی مشن پر ہونے والاخونریز حملہ تھا ۔اقوام متحدہ کے سیکرٹری جنرل بان کی مون نے امن فوجیوں پر ھملے کی مذمت کی ہے۔ان کی طرف سے جاری کردہ بیان میں کہا گیا ہے کہ وہ مالی میں امن فوجیوں پر چھاپا مار حملے کی اطلاع سن کر صدمے سے دوچار ہوئے۔انہوں نے کہا کہ ان فوجیوں پر ھملہ عالمی قوانین کی سنگین خلاف ورزی ہے کیونکہ یہ فوجی وہاں قیام امن کے لیے ٹھرے ہوئے ہیں۔