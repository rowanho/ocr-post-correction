انقرہ ۔23 نومبر (اے پی پی) ترکی کے قریب بحیرہ روم میں مچھیروں کی کشتی میں سوار 250 شامی تارکین وطن کو بچا لیا گیا۔ اتوار کو ترک ذرائع ابلاغ نے بتایا کہ 250 شامی تارکین وطن، جن میں بچوں کی کثیر تعداد شامل تھی، کو لے جانے والی کشتی بحیرہ روم میں قبرص کے شمالی ساحل کے قریب خراب سمندری موسم میں گھر گئی۔ قبرص کے ساحل سے 300 میٹر دور تنزانیہ کے مچھیروں کی کشتی نے مدد کیلئے سگنل دیئے۔ اس کشتی کو ترک قبرص حکام نے بچا لیا۔ بعد ازاں کشتی میں سوار افراد کو دوسری کشتی میں سوار کرا کر ترکی کے زیر کنٹرول علاقہ کے جمنازیم میں پہنچایا گیا۔