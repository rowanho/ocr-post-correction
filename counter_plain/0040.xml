اسلام آباد ۔22 نومبر (اے پی پی) وزیراعظم محمد نواز شریف نے کہا ہے کہ حکومت 2018ء میں انتخابات کے وقت ایک بہتر اور خوشحال پاکستان دے گی،2018 ء پاکستان کے شہریوں کیلئے ہر پارٹی کی کارکردگی کی بنیاد پر فیصلہ کرنے کا سال ہوگا، عوام کو کسی پارٹی کو ووٹ دینے یا نہ دینے کا اختیار ہوگا۔ ہفتہ کو یہاں ایک بیان میں انہوں نے کہا کہ جمہوری نظام میں تمام سیاسی قوتوں کا مفاد ہے، ہم سب جانتے ہیں کہ ہمارے لئے آئین سے وفاداری ضروری ہے اس کے سوا اور کوئی راستہ نہیں۔ وزیراعظم نے کہا کہ کوئی نظام مکمل نہیں تاہم موجودہ نظام کی خامیوں کو دورکرنے کیلئے آئین اور پارلیمانی جمہوریت ہی بہترین ذریعہ ہے