برلن ۔23 نومبر (اے پی پی) جرمنی میں برڈ فلو کا ایک اور کیس سامنے آیا ہے۔ جرمن وزارت زراعت کے جاری بیان میں کہا گیا ہے کہ مکلین برگ ویسٹرن یومیرانیہ میں ایک مرغابی میں برڈ فلو کے انتہائی خطرناک وائرس ایچ فائیو این 8 کی موجودگی پائی گئی ہے جو کہ وبائی ثابت ہو سکتا ہے۔ حکام کے مطابق برڈ فلو وائرس سے متاثرہ مرغابی کی موجودگی کے بعد علاقائی حکام کو جنگلی پرندوں کی نگرانی کرنے کی ہدایت کردی گئی ہے اور ایسے پرندوں کو تلف کیا جا سکتا ہے جن کے ایچ فائیو این 8 میں مبتلا ہونے کا خدشہ ہو۔ حکام کے مطابق مذکورہ علاقے میں مختلف پرندوں کے سکریننگ ٹیسٹ بھی لئے جا رہے ہیں تاکہ مزید پرندوں میں برڈ فلو وائرس کی موجودگی کا پتہ لگایا جاسکے