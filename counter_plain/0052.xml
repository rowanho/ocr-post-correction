برمنگھم ۔ یکم ستمبر (اے پی پی) انگلینڈ اور بھارت کی کرکٹ ٹیموں کے درمیان چوتھا ون ڈے میچ (آج) منگل کو برمنگھم میں کھیلا جائے گا۔ مہمان ٹیم بھارت کو پانچ میچز کی سیریز میں 2-0 کی برتری حاصل ہے۔ دونوں ٹیموں کے مابین سیریز کا پہلا ون ڈے بارش کی نذر ہوگیا تھا۔ دوسرے ون ڈے میں بھارت نے 133 رنز جبکہ تیسرے میں 6 وکٹوں سے کامیابی حاصل کی۔ سیریز کا پانچواں اور آخری ون ڈے 5 ستمبر کو ہیڈنگلے، لیڈز میں کھیلا جائے گا۔ دونوں ٹیمیں دورہ میں شامل واحد ٹی 20 میچ میں 7 ستمبر کو برمنگھم کے مقام پر آمنے سامنے ہوں گی۔ واضح رہے کہ انگلش ٹیم پانچ ٹیسٹ میچز کی سیریز 3-1 سے اپنے نام کر چکی ہے