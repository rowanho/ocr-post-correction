پیرس۔02 اگست (اے پی پی) 2014 ویمنز رگبی ورلڈ کپ میں نیوزی لینڈ، کینیڈا، آسٹریلیا، فرانس، آئرلینڈ اور انگلینڈ نے اپنے اپنے میچ جیت لئے۔ تفصیلات کے مطابق پیرس میں شروع ہونے خواتین رگبی عالمی کپ کے افتتاحی روز پہلے میچ میں نیوزی لینڈ نے قزاقستان کو یکطرفہ مقابلے کے بعد 79-5 سے شکست دے دی۔ دوسرے میچ میں کینیڈا نے سپین کو 31-7 سے ہرایا۔ تیسرے میچ میں آسٹریلیا نے جنوبی افریقا کو 26-3 سے شکست دی۔ چوتھے میچ میں آئرلینڈ نے امریکا کو سخت مقابلے کے بعد 23-17 سے ہرایا، پانچویں میچ میں انگلینڈ نے ساموا کو بآسانی 65-3 جبکہ میزبان ٹیم فرانس نے ویلز کو 26-0 سے مات دی۔