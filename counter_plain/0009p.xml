ممبئی(اے پی پی ) بالی وڈ سدھارتھ ملہوترا نے کہا ہے کہ وہ نئی فلم بھویش جوشی میں بہترین پرفارمنس دینے کے لئے پر عزم ہیں۔سدھارتھ ملہوترا جن کی فلم ایک ولن نے کامیابی کے کئی ریکارڈ قائم کئے،نے اپنے حالیہ انٹرویو میں کہا کہ وہ اپنی اگلی فلم بھویش جوشی میں کیرئیر کا یادگار کردار ادا کرنے جا رہے ہیں ۔سدھارتھ کا کہنا تھا کہ وہ اس فلم کی جلد عکسبندی کے خواہاں ہیں۔ایک سوال پر انہوں نے کہا کہ بالی وڈ میں دیر پا کامیابی حاصل کرنے کیلئے سخت محنت اور بہترین پرفارمنس دینا پڑتی ہے،یہاں مقابلے کا سخت رجحان پایا جاتا ہے۔سدھارتھ نے کہا کہ انکا ابھی کسی فلم میں گانے کا ابھی کوئی ارادہ نہیں،ابھی وہ اپنی تمام تر توجہ اداکاری کی طرف مبذول کیے ہوئے ہیں ۔سدھارتھ کا کہنا تھا کہ بطور ایک پروفیشنل اداکار وہ کسی بھی قسم کا رول ادا کرنے کے لئے تیار ہیں جبکہ ان کا کسی ساتھی اداکارہ کے ساتھ رومانوی تعلق نہیں۔واضح رہے کہ اس فلم کیلئے ہیروئن کا انتخاب ابھی باقی ہے جبکہ اس کی ہدایت پوتوانی دے رہے ہیں۔