اسلام آباد ۔28 نومبر (اے پی پی) پاکستان کرکٹ بورڈ کے زیراہتمام قائد اعظم ٹرافی گولڈ کرکٹ ٹورنامنٹ کا نواں مرحلہ (کل) اتوار سے شروع ہوگا۔ اسلام آباد کے ڈائمنڈ کرکٹ گراؤنڈ میں اسلام آباد لیپرڈ کامقابلہ کراچی ڈولفنزسے ہوگا،راولپنڈی سٹیڈیم میں راولپنڈی ریمز اورپشاور پینتھرزکی ٹیموں کے درمیان میچ کھیلا جائے ہوگا، ملتان سٹیڈیم میں پاکستان واپڈا اور زرعی ترقیاتی بینک لمیٹڈکی ٹیموں کے درمیان ٹکراؤ ہوگا، لاہور میں ایل سی سی اے گراؤنڈ میں لاہور لائنز اور ملتان ٹائیگرز کی ٹیمیں مدمقابل ہونگی، فیصل آباد اقبال سٹیڈیم میں نیشنل بینک آف پاکستان اور سوئی نادرن پائپ لائن لمیٹڈکی ٹیموں کا آمنا سامنا ہوگا جبکہ قذافی سٹیڈیم لاہور میں یونائیٹڈ بینک لمیٹڈ اورپورٹ قاسم کی ٹیموں کے درمیان میچ کھیلا جائے گا۔ٹورنامنٹ کے میچز کے میچز6مختلف شہروں میں کھیلے جا رہے ہیں جن میں اسلام آباد، راولپنڈی، لاہور، پشاور، کراچی اور ملتان شامل ہیں۔ ٹورنامنٹ میں ملک بھر سے 12 ٹیمیں حصہ لے رہی ہیں۔ جن میں کراچی ڈولفنز، پورٹ قاسم، ملتان ٹائیگرز، سوئی نادرن پائپ لائن لمیٹڈ،پشاور پینتھرز، نیشنل بینک آف پاکستان، لاہور لائنز، پاکستان واپڈا، اسلام آباد لیپرڈز، زرعی ترقیاتی بینک، راولپنڈی ریمز اور یونائیٹڈ بینک شامل ہیں۔