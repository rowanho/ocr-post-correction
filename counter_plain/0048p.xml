استنبول (اے پی پی ) ترکی میں درجنوں پولیس افسران کو حکومت کے خلاف بغاو ت کرنے کی سازش تیار کرنے کے الزام میں گرفتار کر لیا گیا۔ذرائع کے مطابق گرفتار افراد میں سابق پولیس چیف بھی شامل ہے ۔ ملزموں کو نا معلوم مقام پر منتقل کر کے تفتیش شروع کر دی گئی ہے۔یاد رہے کہ رواں سال جولائی میں بھی درجنوں فوجی اور پولیس افسران کو سازش اور سرکاری عہدیداروں کے ٹیلیفون ٹیپ کرنے کے الزامات کے تحت گرفتار کیا جا چکا ہے ۔حالیہ گرفتاریاں بھی اسی سلسلے کی کڑی ہیں۔