نئی دہلی (اسپورٹس ڈیسک) ویسٹ انڈیز کیخلاف ہوم سیریز کے باقی میچز کیلیے انجرڈ موہت شرما کی جگہ فاسٹ بولر ایشانت شرما کو بھارتی اسکواڈ کا حصہ بنا لیا، موہت پنڈلی میں تکلیف کے سبب مقابلوں میں شرکت کے قابل نہیں رہے تھے ،ایشانت شرما کو اس قبل بنگلہ دیش کے ٹور ،ایشیا کپ اور دورۂ انگلینڈ میں ون ڈے کھیلنے کا موقع نہیں دیا گیا تھا ، انھوں نے اس سے پہلے آخری ون ڈے انٹرنیشنل جنوری میں نیوزی لینڈ کیخلاف کھیلا تھا ،گذشتہ12 ماہ میں ایشانت کی پرفارمنس واجبی سی رہی ہے ، جہاں پر انھوں نے7 ون ڈے میچز میں محض8 وکٹیں ہی لی ہیں۔