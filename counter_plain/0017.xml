بیجنگ ۔02 اگست (اے پی پی) چین نیا بین البراعظمی بلیسٹک میزائل بنانے پر کام کر رہا ہے ۔ ذرائع ابلاغ کے مطابق چین نیا بین البراعظمی بیلسٹک میزائل ’’ دون فین 41‘‘ بنانے پر کام کر رہا ہے۔ اس بات کی تصدیق چینی فوج کی طرف سے یکم اگست کو چین کے یوم آزادی کے موقع پر کی گئی ۔ اس سے پہلے پینٹگان نے جون میں اپنی ایک رپورٹ میں چین کے موجودہ۔ ہتھیاروں اور مستقبل کے ہتھیاروں بارے امکانات ظاہر کئے تھے اور اس رپورٹ میں دون فین 41 میزائل کو تیار کرنے کا ذکر بھی کیا گیا تھا جس کی اب چینی حکام نے باقاعدہ طور پر تصدیق کردی ہے ۔