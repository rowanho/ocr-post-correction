بیجنگ ۔02 اگست (اے پی پی) چین میں فیکٹری میں دھماکے کے نتیجے میں 65افراد ہلاک ہو گئے۔ سرکاریاعلانمیں کہا گیا ہے کہ ہفتہ کو مشرقی چین میں واقع فیکٹری میں دھماکے سے 65افراد ہلاک اور 100سے زائد زخمی ہوگئے ۔ چائنہ سینٹرل ٹیلی ویژن نے انٹر نیٹ خبر میں کہا کہ حکام نے دھماکہ کو صنعتی حادثہ قرار دیا ہے ۔ہفتہ کی صبح ہونیوالا دھماکہ میٹل فیکٹری میں ہوا ۔ چین کی خبر رساں ایجنسی سنہوا کے مطابق طاقتور دھماکے نے فیکٹری کو ہلا کر رکھ دیا روزنامہ پیپلز ڈیلی کے مطابق کنشان فیکٹری میں 450افراد کام کرتے ہیں سرکاری ذرائع ابلاغ نے بتایا کہ ویل ہب کو پالش کرنے کے دوران دھماکہ ہوا ۔