گولڈ کوسٹ (وقت نیوز) آسٹریلیا کی ویمن کرکٹ تیم نے پاکستان کو مسلسل ساتویں شکست سے دو چار کرتے ہوئے ون ڈے سیریز کے بعد ٹی تونٹی سیریز بھی اپنے نام کر لی۔گولڈ کوسٹ میں کھیلے گئے سیریز کے تیسرے ٹی ٹونٹی میچ میں پاکستان ٹیم نے ٹاس جیت کر پہلے بیٹنگ کی ۔قومی ٹیم کی بیٹنگ لائن ایک بار پھر کلک نہ کر سکی اور ٹیم مقررہ اوورز میں 9 وکٹ کھو کر84 رنز ہی بنا سکی ۔نین عابدی نے 42 گیندوں پر ایک چوکے کی مدد سے 30 رنز ناٹ آؤٹ بنائے اور مرینہ اقبال 11 رنز کے ساتھ نمایاں رہیں۔پاکستان ویمن کرکٹ ٹیم کی 8 کھلاڑی دہرے ہندسے میں بھی داخل نہ ہوسکیں۔ کپتان ثناء میر صرف نو رنز ہی بنا پائیں ۔ ڈیلیسا کیمی نچ نے چار اوورز میں سترہ رنز دے کر 2 وکٹیں حاصل کیں۔ رین فیرل، ایرن ایسبورن،جولی ہنٹر اور کرسٹن بیمز ایک ایک وکٹ حاصل کرنے میں کامیاب ہوئیں ۔جواب میں میزبان ٹیم نے بارہویں اوورز میں صرف دو وکٹوں کے نقصان پر 11.4 اوورز میں مطلوبہ ہدف حاصل کر لیا ۔ اوپنر ایلیز ویلانی نے نصف سنچری سکور کی اور انتالیس گیندوں پر نو چوکوں کی مدد سے پچاس رنز بنائے۔کپتان میگ لیننگ نے چوبیس رنز کی اننگز کھیلی اور ناقابل شکست رہیں ۔اس کامیابی کے ساتھ آسٹریلیا نے ٹی ٹونٹی سیریز میں تین صفر کی فیصلہ کن بر تری حاصل کر لی ۔آسٹریلیا کی ویلانی کو میچ میں شاندار بیٹنگ کرنے پر میچ کا بہترین کھلاڑی قرار دیا گیا ۔پاکستان کی جانب سے ماہم طارق اور ثانیہ خان نے ایک ایک وکٹ حاصل کی ۔سیریز کا آخری میچ جمعہ کو کھیلا جائے گا