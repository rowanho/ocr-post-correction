ممبئی ۔ یکم دسمبر (اے پی پی) بالی وڈ فلمساز کرن جوہر کی سماجی رابطہ ویب سائٹ ٹوئیٹر پر مداحوں کی تعداد 50 لاکھ ہوگئی۔ کرن جوہر نے ٹویٹ کیا کہ انہیں بہت خوشی ہے کہ ٹوئیٹر پر ان کے مداحوں کی تعداد بڑھ کر 50 لاکھ ہوگئی ہے۔ انہوں نے مداحوں کا اس پر بہت شکریہ ادا کرتے ہوئے کہا کہ ان کو مداحوں کی طرف سے ملنے والا پیار انہیں کام کو مزید لگن اور جذبے سے کرنے میں مددگار ثابت ہوتا ہے۔ کرن جوہر ٹوئیٹر پر اپنے پراجیکٹس کے متعلق آگاہی، اپنی سالگرہ اور مختلف عنوان کے بارے میں اپنے خیالات کا اظہار کرتے ہیں۔ واضح رہے کہ اس سے قبل امیتابھ بچن، ارتیک روشن، مادھوری ڈکشت، سری دیوی اور جوہی چاؤلہ کے ٹوئیٹر پر مداحوں کی تعداد 50 لاکھ ہے