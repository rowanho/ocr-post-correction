باماکو ۔ 04اکتوبر (اے پی پی) مالی میں دہشتگردوں کے حملے میں اقوام متحدہ کی امن فوج کے 9 اہکار ہلاک ہوگئے ۔ ذرائع ابلاغ کے مطابق ہلاک ہونے والے ان فوجیوں کا تعلق نائیجریا سے ہے ۔ حکام کا کہنا ہے کہ ان فوجیوں پر جن مسلح افراد نے حملہ کیا ان کا تعلق القاعدہ کی ایک جماعت سے ہے ۔ان پر ’’ میناکا‘‘ سے ’’اسونگو‘‘ جاتے ہوئے حملہ کیا گیا ۔ حالیہ چند ماہ میں مالی میں اقوام متحدہ کے امن فوج مشن پر ہونے والا یہ سب سے خونریز حملہ ہے ۔نائیجر کے صدر محمد ایسوف نے کہا ہے کہ ان کاملک دہشت گردی کے خلاف جنگ میں پیچھے نہیں ہٹے گا جبکہ اقوام متحدہ کے سیکرٹری جنرل بان کی مون نے حملے کی مذمت کرتے ہوئے اسے عالمی قوانین کی کھلی خلاف ورزی قرار دیا ہے۔